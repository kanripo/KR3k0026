# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.310768
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷九
<pb:KR3k0026_WYG_009-1a>¶
¶
卷九¶
欽定四庫全書¶
　名賢氏族言行類稿卷九¶
　　　　　　　　　　　　　宋　章定　撰¶
裴(二百十四)¶
¶
　姓纂嬴姓伯益之後秦非子子孫封裴鄉侯因氏焉¶
　今聞喜裴城是也六代孫陵周僖王君又徐¶
　邑從依河東聞喜陵裔孫葢漢侍中九代孫遵始自¶
　雲中從漢光武平隴蜀徙居河東安邑安順之際又¶
　徙聞喜遵𤣥孫茂侍中尚書生二子輯號東眷徽號¶
<pb:KR3k0026_WYG_009-1b>¶
　西眷徽曽孫天明子孫又號中眷徽與子楷康綽兄¶
　孫頠邈楷子瓚綽子遐號八裴¶
晉裴秀字季彦八歲能屬文時語曰後進領袖有裴秀¶
　後為司空　子頠字逸民博學稽古周弼見而歎曰¶
　頠若武庫五兵縱横一時之傑也　累遷侍中　為¶
　言談之林藪¶
裴楷字叔則以清通用為吏部郎時人稱見裴叔則如¶
<pb:KR3k0026_WYG_009-2a>¶
　近玊山映照人也　子瓚字國寳爲中書郎風神髙¶
　邁見者皆敬之　憲字景思深𢎞保素不以世物嬰¶
　心¶
載記裴嶷字文翼父昶司𨽻校尉嶷清方有幹畧兄武¶
　爲𤣥菟太守嶷爲昌黎太守　後投慕容廆守定名¶
　分爲羣士啓行廆以爲長史委以軍國之謀　廆謂¶
　羣僚曰裴長史名重中朝而降屈於此豈非天以授¶
　孤也¶
魏志裴潛字文行爲代郡太守北邊大震百姓歸心太¶
<pb:KR3k0026_WYG_009-2b>¶
　祖褒稱治代之功潛曰潛於百姓雖寛於諸胡爲峻¶
　後爲尚書令光禄大夫¶
南史裴松之字世期博覽墳籍立身簡素　宋武帝尅¶
　洛陽松之居州行事武帝曰松之廊廟之才不冝久¶
　居邊務召爲太子洗馬轉中書侍郎注三國志既成¶
　奏之上曰裴世期爲不朽矣出爲永嘉太守　子駰¶
　注史記行於世　駰子昭明少傳儒史之業宋初爲¶
<pb:KR3k0026_WYG_009-3a>¶
　太學博士　齊永明中使魏武帝曰以卿有將命之¶
　才使還當以一郡相賞還爲始安内史又爲廣陵太¶
　守歴郡皆清勤常曰人生何事須聚畜一身之外亦¶
　復何須　子子野字幾原爲諸暨令不行鞭罰人有¶
　爭者示之以理百姓稱恱合境無訟　遷著作郎掌¶
　修國史又遷中書侍郎　在禁省十餘年黙靜自守¶
　未嘗有所請謁¶
裴䆳字深明仕梁爲竟陵太守開置屯田公私便之後¶
　為武信將軍大敗魏師　居身方正有威重將吏憚¶
<pb:KR3k0026_WYG_009-3b>¶
　之　子之禮字子儀卒於少府卿　之髙字如山隨¶
　&KR0201;征討所在立功為護軍將軍　之平字如原少倜¶
　儻有志畧累遷太子詹事　之横字如岳為徐州刺¶
　史¶
裴忌字無畏少聰敏有識量頗渉史傳爲當時所稱仕¶
　陳授豫州刺史善於綏撫甚得人和¶
裴子烈字大士少有志氣以驍勇聞位北譙太守岳陽¶
<pb:KR3k0026_WYG_009-4a>¶
　内史¶
北史裴駿字神駒魏太武曰裴駿有當世才其忠義可¶
　嘉補中書博士　崔浩目為三河領袖　宋使來聘¶
　以駿有才學假散騎常侍於境上勞接　從孫敬憲¶
　字孝虞舉秀才射策髙第除太學博士工草𨽻解音¶
　律後進咸宗慕之　弟荘伯字孝夏噐度閒雅博識¶
　多聞為記室叅軍　弟獻伯學尚風流有名京洛位¶
　濟州刺史以清白流譽　安祖駿之從弟弱冠州辟¶
　主簿¶
<pb:KR3k0026_WYG_009-4b>¶
裴延雋字平子舉秀才除著作佐郎遷幽州刺史修復¶
　廢渠崇起學校考績為天下最　歴官御史中尉吏¶
　部尚書　從子夙字買興沈雅有噐識人以逺大許¶
　之位河北太守¶
裴伯茂學渉羣書文藻冨贍為中書侍郎及卒魏收賦¶
　詩云臨風想𤣥度對酒思公榮¶
裴佗字元化世以文學顯五舉秀才再舉孝亷　佗隤¶
<pb:KR3k0026_WYG_009-5a>¶
　然有噐望舉秀才髙第除中書博士　遷趙郡太守¶
　轉荆州刺史　剛直不好與俗人交游其投分者必¶
　當時名勝　子讓之字士禮清明俊辯早得聲譽¶
　魏時舉秀才遷主客郎中省中語曰能賦詩裴讓之¶
　與楊愔友善清談竟日愔每云此人風流警拔裴文¶
　季為不亡矣　歴中書舍人容儀蘊藉齊文襄目之¶
　曰士禮佳舍人也除清河太守　子炬字𢎞大仕隋¶
　遷給事中後為尚書左丞　撰西域圗記諷諸蕃朝¶
　貢帝以炬有綏懐畧進銀青光禄大夫　别見唐書¶
<pb:KR3k0026_WYG_009-5b>¶
裴果字戎昭少慷慨有志畧魏時盗賊起果征討每乗¶
　黄驄馬先登陷陣號為黄驄年少　仕周除正平郡¶
　守盗賊屏息　歴眉復二州刺史　子孝仁遷長寧¶
　鎮將甚有威邊之畧¶
裴寛字長寛弱冠爲州里所稱　兄弟天倫篤睦人之¶
　師表　仕周為沔州刺史　弟漢字仲霄在魏除相¶
　府墨曹理職明贍斷決如流相府語曰日下燦爛有¶
<pb:KR3k0026_WYG_009-6a>¶
　裴漢¶
裴俠字嵩和州辟主簿舉秀才後除河北郡守愛人如¶
　子去職一無所取人歌曰肥鮮不食丁庸不取裴公¶
　貞恵為世䂓矩　嘗與諸牧守俱謁周文周文命俠¶
　别立謂諸牧守曰俠清愼奉公為天下最衆中有如¶
　俠者可與之俱立衆皆黙然無敢應者號為獨立使¶
　君　子祥有理劇才少為成都令除長安令　祥弟¶
　肅字神封隋時歴朔貝二州長史俱有能名後授永¶
　平郡丞甚得夷人心及卒夷獠思之為立廟於鄣江¶
<pb:KR3k0026_WYG_009-6b>¶
　之浦¶
裴文舉字道裕父䆳任正平郡守亷約自守每行春省¶
　俗單車而已　文舉為劒南緫管府中郎蜀土商販¶
　百倍或勸文舉以利者答曰利之為貴莫若安身身¶
　安則道隆非貨之謂是以不爲非惡財也¶
裴叔業少有氣幹後為豫州刺史征南將軍¶
裴植字文逺後遷度支尚書欲以政事為己任謂人曰¶
<pb:KR3k0026_WYG_009-7a>¶
　非我須尚書尚書亦須我¶
裴蘊明辯有吏幹仕隋歴洋直棣三州刺史俱有能名¶
　考績連最煬帝聞其善政徵為太常少卿¶
裴政字德表在魏授刑部下大夫簿案盈几剖決如流¶
　用法寛平無寃濫　為襄州總管¶
唐裴寂字𤣥眞渉知書傳家貧走京師祈神夜夢老人¶
　曰君年踰四十當貴　大業中歴侍御史與唐公厚¶
　預建義功　長安平唐公即位曰使我至此者公也¶
裴矩絳州人有文藻智數仕隋為吏部侍郎　撰西域¶
<pb:KR3k0026_WYG_009-7b>¶
　圗記　太宗疾貪吏乃遣人遺諸曹一吏受饋縑帝¶
　怒詔殺之矩曰吏受賕死固冝然陛下以計紿之因¶
　即行法所謂罔人以罪非道之以德之誼帝恱為羣¶
　臣言之曰矩廷爭不面從物物若此天下有不治哉¶
裴行儉字守約絳州人貞觀中舉明經時蘇定方為大¶
　將軍謂曰吾用兵世無可教者今子賢盡畀以術¶
　擢累安西都護西域諸國多慕義歸附　與李敬𤣥¶
<pb:KR3k0026_WYG_009-8a>¶
　馬載同典銓有能名時號裴馬　設長名榜銓注等¶
　法　議討突厥京師将吏為刻石以紀功帝親勞宴¶
　曰行儉提孤軍深入萬里兵不血刃而叛黨擒夷可¶
　謂文武兼備矣行儉工草𨽻名家帝嘗以絹素詔冩¶
　文選自曰不擇筆墨而妍捷者余與虞世南耳　善¶
　知人才　行儉因宴蕃酋將士有碼碯盤廣二尺文¶
　彩粲然軍吏趨跌盤碎惶怖叩頭流血行儉曰爾非¶
　故也何至是色不少吝¶
裴光廷字連城開元中擢兵部郎中鴻臚少卿驟歴臺¶
<pb:KR3k0026_WYG_009-8b>¶
　省人未之許而以職業稱議者更推之　初吏部求¶
　人不以資考為限其後士人猥衆專務趨競銓品枉¶
　撓光廷懲之因行儉長名榜乃為循資格任門下省¶
　主事閻麟之專主過官凢麟之裁定光廷輒然可時¶
　語曰麟之口光廷手¶
裴炎字子隆絳州人寛厚有竒節舉明經及第¶
裴潾河東人篤學善𨽻書以蔭仕元和初遷左補闕諫¶
<pb:KR3k0026_WYG_009-9a>¶
　不宜以宫闈人領館驛使　裒聚古今辭章續梁昭明¶
　太子文選自號太和通選上之¶
裴耀卿字煥之數歲能属文擢童子舉遷相王府典籖¶
　更直備問府中號學直　遷長安令舊有配户和市¶
　法人厭之耀卿一切責絕之及去人思之¶
裴守眞絳州人舉進士六科連中授太博士善容典¶
　時謂才稱其官　累成州刺史政不務威嚴吏民兩¶
　懐　子子餘中明經遷冀州刺史為政恵裕人稱有¶
　恩¶
<pb:KR3k0026_WYG_009-9b>¶
裴漼絳州著姓父琰之永徽中為同州司户年甚少不¶
　主曹務刺史李崇義内輕之吏白積案數百崇義讓¶
　使趣斷琰之曰何至逼人乃命吏連進紙筆為省決¶
　一日畢既予奪當理而筆詞勁妙由是名動一州號¶
　霹靂手為永年令有恵政吏刻石頌美　漼按訊姦¶
　贓執正其罪天下稱之　為吏部侍郎甄拔士為多¶
裴寛性通敏工騎射彈棊投壺通書記　為潤州叅軍¶
<pb:KR3k0026_WYG_009-10a>¶
　刺史韋詵有女擇所冝歸㑹休日登樓見人於後圃¶
　有所瘞藏者訪諸吏曰叅軍裴寛居也詵問狀答曰¶
　寛義不以包苴汙家適有人以鹿為餉致而去不敢¶
　自欺故瘞之詵乃引為判官歸語妻曰今得㛰矣寛¶
　時衣碧瘠而長族人呼為碧鸛雀詵曰愛其女必以¶
　為賢公侯妻也何以貌求之卒妻寛舉拔萃為蒲州¶
　刺史州乆旱寛入境輒雨　徙河南尹不屈附權貴¶
　河南大治　寛兄弟八人皆擢明經任臺省州刺史¶
<pb:KR3k0026_WYG_009-10b>¶
其為政務清簡所蒞人愛之世冀其得宰相天寳¶
¶
　間稱舊德以寛為首¶
裴諝字士明擢明經遷考功郎中代宗幸陜諝徒歩挾¶
　南曹印赴行在帝曰疾風知勁草果可信　拜河東¶
　租庸鹽鐵使時關輔旱諝入計帝召至問𣙜酤利諝¶
　久不對帝復問曰臣自河東來渉三百里農人愁歎¶
　誠謂陛下先訪疾苦而乃責臣以利帝曰微公言朕¶
　不聞此　不畏彊禦請列奏郭尚父家奴宰羊犯禁¶
<pb:KR3k0026_WYG_009-11a>¶
¶
以寛厚和易為治凢五世為河南尹¶
¶
裴冕字章甫河中人明銳果於事衆號稱職　𤣥宗入¶
　蜀詔皇太子為元帥冕副之初冕在河西方召還而¶
　道遇太子自平凉從至靈武進辭勸太子冝正位凢五¶
　請見聽太子即位進同平章事冕以忠勤自將有¶
　詔配饗肅宗廟¶
裴遵慶字少良絳州人㓜強學該綜圗傳不干當世擢¶
　吏部判南曹選者以萬計遵慶性彊敏視簿牒詳而¶
　不苛世稱吏事第一初為郎時著王政記述古今治¶
<pb:KR3k0026_WYG_009-11b>¶
　體識者知其公輔噐¶
裴樞字紀聖第進士遵慶曾孫¶
裴延齡河州人¶
裴垍字𢎞中絳州人擢進士第以賢良方正對策第一¶
　四遷考功員外郎吏部侍郎委垍校辭判硏覈精密¶
　皆值才實　李吉甫為相問進賢垍即舉筆䟽三十¶
　許人吉甫藉以薦于朝天下翕然稱得人　以小心¶
<pb:KR3k0026_WYG_009-12a>¶
　謹黙稱帝意常呼官而不名　噐局峻整持法度雖¶
　宿貴前望造詣不敢干以私諫官言得失執政多忌¶
　之惟垍奬勵使盡言　士大夫不以垍年少柄用為¶
　嫌故元和之治百度修舉朝無幸進¶
裴度字中立河東人貞元初擢進士第以宏辭補校書¶
　郎舉賢良方正異等遷監察御史論權嬖梗切　以¶
　司封員外郎知制誥田𢎞正獻魏博六州于朝憲宗¶
　遣度宣諭𢎞正等知度為帝髙選故郊迎受命魏人¶
　歡服　王師討蔡以度視行營諸軍還奏攻取策與¶
<pb:KR3k0026_WYG_009-12b>¶
　帝意合賊傷武元衡及度首議者欲罷度帝怒曰若¶
　罷之是賊計適行吾倚度足破三賊矣度亦以權紀¶
　未張王室陵遲常憤愧無死所自行營歸知賊曲折¶
　帝益信仗　時討蔡數不利羣臣爭請罷兵唯度請¶
　身督戰帝目度曰果為朕行乎度俯伏流涕曰臣誓¶
　不與賊偕存即拜招討使入對延英曰主憂臣辱義¶
　在必死賊未受首臣無還期帝壯之為流涕　度屯¶
<pb:KR3k0026_WYG_009-13a>¶
　郾城勞諸軍宣朝廷厚意士奮于勇使將顓制號令¶
　一戰氣倍未幾李愬夜入縣瓠城縛吴元濟以報初¶
　元濟禁偶語夜不然燭及度視事下令一切蠲除民¶
　始知有生之樂　程异皇甫鎛以言財賦幸得宰相¶
　度三上書極論不可　度對君子小人以類而聚未¶
　有無徒者　時元稹等顯結宦官魏𢎞簡求執政憚¶
　度當國數居中持梗度上書痛暴稹過惡遂罷職俄¶
　擢稹宰相以度東都留守諫官叩延英不可罷度兵¶
　交章極論之㑹中人使幽鎮還言軍中謂度在朝而¶
<pb:KR3k0026_WYG_009-13b>¶
　兩河諸侯忠者懐彊者畏今居東人人失望　時閹¶
　䜿擅威天子擁虛噐搢紳道䘮不復有經濟意乃治¶
　第東都集賢里號緑野堂野服蕭散與白居易劉禹¶
　錫為文章把酒窮晝夜相歡不問人間事　帝問度¶
　安否　開成二年復以本官節度河東度堅辭帝命¶
　宣諭曰為朕卧䕶北門可也　上已宴羣臣曲江度¶
　不赴帝賜詩曰注想待君恨不早我家柱石¶
<pb:KR3k0026_WYG_009-14a>¶
　衰憂來學孔禱　度退然纔中人而神觀邁爽操守¶
　堅正既有功名震四夷其威譽德業比郭汾陽而用¶
　不用常為天下重輕事四朝以全德始終及没天下¶
　莫不思其風烈德望焉　子識字通理性敏悟凡經¶
　目未始忘為涇原節度使至治堡障整戎噐開屯田¶
　為將士立戍限人人感恱徙靈武地斥鹵無井識誓¶
　神而鑿之果得泉歴六節度使¶
裴休字公美孟州人操守嚴正方兒童時兄弟偕隱家¶
　墅晝講經夜著書終年不出戸有饋鹿者諸生共薦¶
<pb:KR3k0026_WYG_009-14b>¶
　之休不食曰䟽食猶不足今一啖肉後何以繼　擢¶
　進士第舉賢良方正異等　大中六年進同平章事¶
¶
出歴四節度　休不為皦察行所治吏下畏信能¶
¶
　文章楷書遒媚有體法為人藴藉進止雍閒宣宗嘗¶
　曰休真儒者¶
¶
梅(二百十五)¶
¶
　姓纂殷後紂時有梅伯以國為氏　汝南漢將軍梅¶
<pb:KR3k0026_WYG_009-15a>¶
　鋗六代孫嘉始居汝南¶
前漢梅福字子真九江壽春人明尚書糓梁春秋補南¶
　昌尉　願壹登文石之陛渉赤墀之塗當戸牖之法¶
　坐盡平生之愚慮　王莽專政一朝棄妻子去九江¶
　至今傳以為仙後有見福於㑹稽者變名姓為吳市¶
　門卒¶
南史梅蟲兒齊東昏時為制局監¶
宋朝梅詢字昌言宣州宣城人也舉進士咸平三年與¶
　考進士於崇政殿　真宗過殿廬中一見詢偉然以¶
<pb:KR3k0026_WYG_009-15b>¶
　為竒召試中書直集賢院　通判杭州嘗知蘇濠鄂¶
　楚壽陜六州又為兩浙荆湖陜西轉運遷給事中出¶
　知許州卒詢果有才而好名喜進既老又病足嘗撫¶
　其足詈之曰是中有鬼不令我至兩府者汝也有所¶
　愛馬亦嘗撫其鞍曰我固命薄矣汝豈無分被繡韀¶
　邪聞者笑之堯臣詢從子也以詩知名¶
梅摯字公儀成都新繁人也舉進士稍遷太博士知¶
<pb:KR3k0026_WYG_009-16a>¶
　蘇州慶厯中為御史權知諫院　仁宗曰梅摯言事¶
　殊有體　拜天章閣待制陜西都轉運使遷龍圗閣¶
　直學士知滑州入知三班院出知杭州徙江寧府拜¶
　右諫議移知河中府卒　摯資性純厚不為矯厲之¶
　行平居未嘗問事云¶
梅執禮字和勝婺州浦江人也舉進士後拜中書舍人¶
　遷給事中　欽宗即位移知鎮江召為翰林學士道¶
　除吏部尚書兼侍講未及改戸部¶
梅堯臣字聖俞宣城人也世以詩名堯臣遂以詩聞天¶
<pb:KR3k0026_WYG_009-16b>¶
　下嘉祐元年翰林學士趙槩等言于朝曰梅堯臣經¶
　行修明願得留與國子諸生講論道德作為雅頌以¶
　歌詠聖化乃得國子監直講官至都官員外郎　歐¶
　陽脩論其詩曰世謂詩人少達而多窮葢非詩能窮人¶
　殆窮者而後工也¶
¶
枚(二百十六)¶
¶
　姓纂六國時賢人枚被見孟子¶
<pb:KR3k0026_WYG_009-17a>¶
前漢枚乗字叔淮陰人為吳王郎中奏書諫吴王逆謀¶
　由是知名景帝召為𢎞農都尉乗久為大國上賓與¶
　英俊並㳺不樂郡吏復㳺梁梁客皆善属辭賦乗尤¶
　髙武帝立乗年老以安車蒲輪徵　子臯¶
¶
雷(二百十七)¶
¶
　姓纂方雷氏之後女為黄帝妃生𤣥囂葢古諸侯國¶
　也後漢有雷義蜀有將軍雷同吴陸抗傳有冝都太¶
　守雷譚晉有豐城令雷煥¶
後漢雷義字仲公為郡功曹嘗濟人死罪罪者以金謝¶
<pb:KR3k0026_WYG_009-17b>¶
　之不受金主伺義不在黙投金於承塵上後葺屋得¶
　金金主已死乃以付縣曹　與陳重為友語曰膠漆¶
　自謂堅不如雷與陳¶
南史隱逸雷次宗字仲倫隱退不受徵辟　後徵至都¶
　下開館於雞籠教授置生百餘人　久之還¶
　廬山又為築室於鍾山謂之招隱館¶
北史雷紹字道宗有膂力善騎射辭母求師經年通孝¶
<pb:KR3k0026_WYG_009-18a>¶
　經　卒於渭州刺史性好施禄賜皆分贍親故¶
唐雷萬春事張巡為偏將令狐潮圍雍丘萬春立城上¶
　與潮語伏弩發六矢著面萬春不動潮疑刻木人諜¶
　得其實乃驚遥謂巡曰向見雷將軍知君之令嚴矣¶
宋朝雷有終同知郃陽人德驤子也德驤在太祖時為¶
　殿中侍御史　後遷工部侍郎　有終以父任為萊¶
　蕪尉太宗雅聞其名召為大理寺丞　王師北征命¶
　為蔚州路隨軍轉運入為鹽鐵判官度支副使出知¶
　昇州又知廣州　領江浙荆湖福建廣南茶鹽制置¶
<pb:KR3k0026_WYG_009-18b>¶
　使使還知大名徙江陵李順之亂為荆湖䕫陜路轉¶
　運使知兵馬事事平拜右諫議知益州次簡州寓佛¶
　舍度賊必至命左右衷甲召土人嚴更備初夕間道¶
　而去賊果圍寺牆壊止得擊柝者賊平知許州改并¶
　州加戸侍代還授戸部使為保信軍留後代還知永¶
　興軍徙秦州¶
雷簡夫字太簡有隣孫也隱居終南山用杜衍薦為校¶
<pb:KR3k0026_WYG_009-19a>¶
　書郎秦州觀察推官通判儀州歴知坊閬雅三州秩¶
　滿㑹五谿蠻彭仕羲擾邊詔遣簡夫乗馹以往簡夫¶
　進築城堡以據其險間出兵擾之仕羲恐遂降入為¶
　鹽鐵判官出知虢州改同知累遷職方員外郎卒¶
　簡夫在雅州眉山蘇洵往見之簡夫謂曰子王佐才¶
　也薦之于張方平韓琦歐陽修三人者延譽如不及¶
　洵名振京師葢自簡夫始云¶
¶
臺(二百十八)¶
¶
　姓纂臺駘之後漢有侍中臺崇後漢髙士臺佟前趙¶
<pb:KR3k0026_WYG_009-19b>¶
　録特進臺彦髙¶
後漢逸民臺佟字孝威隱於武安山鑿穴為居採藥自¶
　業州辟不就¶
晉藝術臺産字國雋漢侍中崇之後專京氏易善圗䜟¶
　祕緯天文洛書風角星筭尤善望氣占&KR0049;推歩之術¶
　隱居商洛南山　劉曜時位至特進¶
¶
來(二百十九)¶
¶
<pb:KR3k0026_WYG_009-20a>¶
　姓纂子姓殷後支孫食邑於郲因以命氏後避事去¶
　邑為來齊有來章秦末徙義陽之新野風俗通楚有¶
　來英漢功臣表&KR0756;侯來蒼(&KR0756;音待)¶
後漢來歙字君叔南陽人光武拜為太中大夫為人有¶
　信義言行不違及往來游說皆可案覆西州士大夫¶
　皆信重之　曽孫歴字伯珍少襲爵朝廷咸稱社稷¶
　臣¶
蜀志來敏字敬達渉獵書籍善左氏春秋為太子家令¶
<pb:KR3k0026_WYG_009-20b>¶
子忠亦博覽經學有敏風¶
¶
南史來嶷字德山㓜有竒節兼資文武¶
北史來大干代人也驍果善騎射遷幢將典宿衛禁旅¶
　用法嚴明上下齊肅以戰功賜爵廬陵公¶
來護兒字崇善廣陵人也常曰大丈夫當為國滅賊以¶
　取功名安能區區專事筆硯　後平江南位大將軍¶
　除泉州刺史招懐初附威恵兼舉焉　隋文嘉其功¶
　使畫工圗其像以進　遷瀛州刺史以善政聞　煬¶
<pb:KR3k0026_WYG_009-21a>¶
　帝曰昔國歩未康卿為名將今天下無事文為良二¶
　千石可謂兼美　封榮國公　子整尤驍勇討擊所¶
　向皆㨗諸賊歌曰長白山頭百戰場十十五五把長¶
　鎗不畏官軍千萬衆只怕榮公第六郎¶
來濟亦護兒子為文章善議論曉時務擢進士貞觀中¶
　太子承乾敗太宗問侍臣何以處之莫敢對濟曰陛¶
　下上不失為慈父太子得盡天年則善帝納之¶
來恒濟異母兄上元中為黄門侍郎以學行稱父子相¶
　次知政事¶
<pb:KR3k0026_WYG_009-21b>¶
來瑱邠州人父曜四鎮節度使著名邊境瑱尚名節廓¶
　然有大志天寳初詔舉智謀果决才堪統衆者張鎬¶
　薦能斷大事有禦侮才拜汝南太守改潁川賊攻瑱¶
　手射賊應&KR0076;仆以功就加河南招討使能撫訓士舉¶
　動安重賊不敢侵　上元春破史思明餘黨斬首萬¶
　級明年詔還襄漢士宜其政　後改山南六州節度¶
宋朝來之邵字祖德開封咸平人也舉進士　哲宗即¶
<pb:KR3k0026_WYG_009-22a>¶
　位遷大府丞為秦鳳路提舉常平利州成都府路轉¶
　運判官入為開封府推官復監察御史遷殿中侍御¶
　史　擢侍御史除刑部侍郎卒年四十八蔡京為相¶
　特贈之邵太中大夫¶
¶
柴(二百二十)¶
¶
　姓纂姜姓齊文公子髙後髙孫奚以王父字為氏十¶
　代孫髙柴仲尼弟子孫舉又以王父名為柴氏漢有¶
　棘蒲侯柴武裔孫文平陽柴文晉末為晉陽太守因¶
　家焉¶
<pb:KR3k0026_WYG_009-22b>¶
唐柴紹字嗣昌晉州人唐髙祖妻以平陽公主髙祖即¶
　位拜大將軍吐谷渾党項冦邊敕紹討之虜據髙射¶
　紹軍士失色紹安坐遣人彈琵琶使二女子舞虜疑¶
　之休射觀紹伺其懈以精騎從後掩擊虜大潰　後¶
　平梁師都轉左衛大將軍出為華州刺史¶
宋朝柴禹錫字元圭大名人也嘗事太宗于晉邸　擢¶
　樞密副使出知滄州潞州徙永興軍復召為樞密¶
<pb:KR3k0026_WYG_009-23a>¶
　至道初除鎮寧軍節度使知涇州徙陜州以子宗慶¶
　尚主召歸京師頃之復令赴鎮卒¶
柴宗慶字天祐尚太宗女魯國長公主除左千牛衛¶
　將軍駙馬都尉¶
　名賢氏族言行類稿卷九¶
<pb:KR3k0026_WYG_009-23b>¶

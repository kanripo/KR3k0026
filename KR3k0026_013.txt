# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.341501
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十三
<pb:KR3k0026_WYG_013-1a>¶
¶
卷十三¶
欽定四庫全書¶
　名賢氏族言行類稿卷十三¶
　　　　　　　　　　　　　宋　章定　撰¶
袁(二百六十五)¶
¶
　姓纂媯姓舜後陳胡公之𦙍胡公生申公申公生靖¶
　伯甫甫七代孫莊爰伯諸生濤塗以王父字為氏代¶
　為上卿字或作爰轅其實一也¶
史記袁盎(漢書作爰盎)楚人也字絲以兄噲任為中郎　諫¶
　宦者趙同參乘夫人同坐亦以數直諫不得乆¶
<pb:KR3k0026_WYG_013-1b>¶
　居中丞相申屠嘉引為上客　後為楚王相所言不¶
　用病免居家與閭里浮沈鬭雞走狗盎雖家居景帝¶
　時時使人問籌䇿¶
後漢袁安字邵公汝南人舉孝亷除隂平長任城令所¶
　在吏人畏而愛之為河南尹政號嚴明　初安父沒¶
　訪求葬地道逢三書生指一處云葬此當世為上公¶
　須臾不見遂葬其所占之地故累世隆盛　子敞字¶
<pb:KR3k0026_WYG_013-2a>¶
　叔平少傳易經歴位司空亷勁不阿權貴¶
袁閎字夏甫父賀為彭城相及卒閎不受賻賵縗絰扶¶
　柩手足流血見者莫不傷之　徴召不應以耕學為¶
　業¶
魏志袁紹字本初髙祖父安為漢司空自安以下四世¶
　居三公¶
袁渙字曜卿父滂字公熈為漢司徒純素寡欲不言人¶
　短中立於朝愛憎不及為郡功曹姦吏皆自引去¶
　魏初為郎中令行御史大夫事不為皦察之行時人¶
<pb:KR3k0026_WYG_013-2b>¶
　服其清貌似和柔然其臨大節處為難雖賁育不過¶
　也　子侃亦清粹閒雅有父風歴郡守尚書　子孫¶
　世有名位¶
晉書袁甫字公胄以詞辨稱嘗詣何朂自言能為劇縣¶
　朂曰惟欲宰縣不為臺閣職何也曰人各有能有不¶
　能乃除松滋令轉淮南國大農¶
袁悦之字元禮能長短説為謝𤣥參軍¶
<pb:KR3k0026_WYG_013-3a>¶
袁瓌字山甫為吕令又為丹陽令除廬江臨川二郡太¶
　守又除國子祭酒上疏請明禮學以流後生國學之¶
　興自瓌始　子喬字彦叔初拜佐著作郎博學有文¶
　才　孫山松少有才名著後漢書百篇為吳郡太守¶
¶
瓌弟猷字申甫少與瓌齊名代瓌為吕令又為武¶
¶
　康兄弟列宰名邑論者美之¶
袁凖字孝尼以儒學知名官至給事中　孫耽字彦道¶
　少有才氣俶儻不羈為士類所稱為歴陽太守　耽¶
　子質字道和以孝行稱歴東陽太守　質子湛字士¶
<pb:KR3k0026_WYG_013-3b>¶
　深少有操植以冲粹自立自中書令為僕射　湛弟¶
　豹字士蔚博學善文辭有經國才後為丹陽尹¶
文苑袁宏字彦伯有逸才文章絶美曾為詠史詩是其¶
　風情所寄　作東征北征二賦　出為東陽郡謝安¶
　取一扇以贈行答曰輒當奉&KR0045;仁風慰彼黎庶　子¶
　明子最知名官至臨賀太守¶
南史袁淑父豹博涉多通文采遒艷累遷尚書吏部郎¶
<pb:KR3k0026_WYG_013-4a>¶
袁粲字景倩為宋室忠臣¶
袁彖字緯才父覬好學美才早有清譽仕宋位武陵内¶
　史彖舉秀才仕齊為中書郎兼御史中丞　從弟昂¶
　字千里容質脩偉冠絶人倫本名千里齊武帝謂曰¶
　昂昂千里之駒在卿有之今改卿名為昂即字千里¶
　為御史中丞不憚權家當時號為正直仕梁為吏部¶
　尚書武帝曰齊明帝用卿為黒頭尚書我用卿為白¶
　頭尚書良以多愧在朝謇諤世號宗臣　游處不雜¶
　入其門者號登龍門　自初及末無虧風範從㣲至¶
<pb:KR3k0026_WYG_013-4b>¶
　著皆為稱職蓋一代之名公也　子君正字世忠以¶
　貴公子早得時譽　為豫章内史斬巫師萬世榮一¶
　郡無敢行巫　子樞字踐言好學手不釋卷非公事未¶
　嘗出游榮利之心淡如也仕梁為吏部尚書舉薦多¶
　㑹上㫖清白自居文武職司鮮有遊其門者後遷左¶
　僕射　弟憲字徳章累遷御史中丞嘗陪宴承香閣¶
　賓退後陳宣帝留憲與樊俊徙席山亭談宴終日帝¶
<pb:KR3k0026_WYG_013-5a>¶
　謂俊曰袁家故為有人　後主曰袁徳章實骨鯁臣¶
　即詔為尚書僕射¶
袁敬字子恭君正之弟純素有風格仕陳歴都官尚書¶
　太常卿　敬弟泌字文洋清正有幹局歸陳累遷散¶
　騎常侍兼侍中¶
文學袁嘏自重其文謂人云我詩應須大材迮之不爾¶
　飛去¶
文學袁仲明有學行撰晉史未成而卒¶
袁峻字孝髙訥言語工文辭擬官箴獻之梁武帝賜束¶
<pb:KR3k0026_WYG_013-5b>¶
　帛直文徳學士省¶
北史袁式字季祖歸魏為上客與崔浩一面便盡國士¶
　之交性長者雖羈旅以廹而清貧守度不失士節時¶
　人甚敬重之　子濟位魏郡太守政有清稱¶
袁翻字景翔少入東觀兼著作佐郎累遷黄門侍郎後¶
　拜度支尚書　弟躍字景騰性不矯俗篤於交友上¶
　明堂議當時稱其博洽　子聿修字叔徳九嵗州辟主¶
<pb:KR3k0026_WYG_013-6a>¶
　簿仕齊行博陵太守大有聲績　為信州刺史為政¶
　清靖不言而化鰥寡孤幼皆得歡心及還人庻道俗¶
　追列滿道或將酒脯涕泣留連　為尚書郎十年未¶
　曾受升酒之遺邢邵常呼為清郎　後為太常少卿¶
　出使巡省邢邵送白紬為信不受邵曰今日復作清¶
　卿矣¶
袁充字徳符仕陳十七為祕書郎好道術善占&KR0049;在隋¶
　領太史令¶
唐袁恕己滄州人諡真烈　孫髙字公頥有節尚擢進¶
<pb:KR3k0026_WYG_013-6b>¶
　士第徳宗將起盧杞髙當草詔奏曰用為相失天下¶
　望遣使慰髙曰朕惟卿言切至已如奏韋倫曰髙言¶
　勁挺自是陛下一良臣宜加優禮　憲宗時李吉甫¶
　言其忠謇贈禮書　袁髙能使所居官大(見栁子厚記)¶
袁滋字徳深蔡州人憲之後彊學博記少依元結讀書¶
　以處士被薦授校書郎為華刺史政清簡流民至者¶
　給地居之名其里曰義合以慈惠為本民愛向之滋¶
<pb:KR3k0026_WYG_013-7a>¶
　行耆老遮道不得去代者楊於陵使諭曰吾不敢易¶
　袁公政人皆羅拜乃得去徙義成節度使嚴備而推¶
　誠信務在懐來李師道田季安畏服之居七年百姓¶
　立祠祝祭　性寛易與之接者皆可見其肺肝¶
袁朗長安人陳後主詔為月賦一篇灑然無留思後主¶
　曰謝莊不得獨美於前矣復詔為芝草嘉蓮二頌歎¶
　賞尤厚逺祖滂為漢司徒至朗凡十二世其間司徒¶
　司空者四世　朗孫誼為蘇州刺史司馬張沛嘗白¶
　誼曰州得一長史隴西李亶天下甲門也誼曰夫門¶
<pb:KR3k0026_WYG_013-7b>¶
　户者歴世名節為天下所髙老夫是也山東人尚婚¶
　媾求禄利耳至見危授命則無人焉何足尚邪沛大¶
　慚　從父弟承序補建昌令治尚慈簡吏民懐徳髙¶
　宗之為晉王也太宗崇選僚屬問梁陳名臣子弟誰¶
　可者岑文本曰昔陳亡百司奔散有袁憲者朝服立¶
　後主旁白刃不避也其子承序風操清亮無愧先烈¶
　乃拜晉王友　從弟利貞敬孫髙宗時為太博士¶
<pb:KR3k0026_WYG_013-8a>¶
　周王侍讀及王立為太子百官上禮帝欲大㑹羣臣¶
　命婦合宴宣政殿利貞上䟽諫以為非命婦宴㑹之¶
　所帝納之詔曰卿奕葉忠鯁能抗疏規朕之失不厚¶
　賜無以勸能者賜物百段¶
方技袁天綱益州人善相皆有騐詳見本傳¶
五代袁建豐從莊宗入魏取衛磁洺三州拜洺州刺史¶
　擊梁將王千斬首千餘級獲其將校七十餘人遷相¶
　州刺史從戰胡栁指揮使孟謙據相州叛連豐還討¶
　平之徙隰州刺史¶
<pb:KR3k0026_WYG_013-8b>¶
袁象先宋州下邑人也恕己之後父敬初尚太祖妹萬¶
　安大長公主象先以梁甥為宣武軍内外馬步軍都¶
　指揮使歴宿洛陳三州刺史平盧軍節度使莊宗滅¶
　梁賜姓名為李紹安改宣武軍為歸徳軍曰歸徳之¶
　名為卿設也遣之還鎮卒　子正辭官至刺史周世¶
　宗時為横海軍節度使積錢盈室室中嘗有聲如牛¶
　人以為妖勸其散積以&KR1241;之正辭曰吾聞物之有聲¶
<pb:KR3k0026_WYG_013-9a>¶
　求其同類爾冝益以錢聲必止聞者傳以為笑¶
¶
爰(二百六十六)¶
¶
　姓纂陳胡公九代孫爰伯儲之後魏郎中令爰節¶
後漢爰延字季平陳留人性質慤　舉賢良方正遷侍¶
　中拜大鴻臚¶
¶
轅(二百六十七)¶
¶
　姓纂陳轅濤塗之後漢功臣禦兒侯轅終古¶
轅濤塗字宣仲陳大夫也¶
史記儒林轅固生者齊人也治詩孝博士以固¶
<pb:KR3k0026_WYG_013-9b>¶
　為亷直拜為清河王太傅　武帝立復以賢良徴固¶
　諸䛕儒多疾毁固曰固老罷歸之時年已九十矣時¶
　公孫𢎞亦被徴側目而視固固曰公孫子務正學以¶
　言無曲學以阿世　齊之言詩皆本轅固生¶
¶
垣(二百六十八)¶
¶
　姓纂漢西河太守垣恭之後　略陽南燕慕容徳吏¶
　部尚書垣敞石季龍時自略陽徙之於鄴敞與子遵¶
<pb:KR3k0026_WYG_013-10a>¶
　苗並降晉敞拜龍驤將軍遵散騎常侍苗屯騎校尉¶
　苗生䕶之¶
南史垣䕶之字彦宗族姓豪强祖敞仕苻氏為郎中令¶
　䕶之少倜儻不拘小節宋武帝時為殿中將軍遷鍾¶
　離臨淮太守豫州刺史¶
垣崇祖字敬逺䕶之弟子年十四有幹畧䕶之曰此兒¶
　必大吾門為瑯邪蘭陵二郡太守齊髙帝時用為豫¶
　州刺史進都督大破魏軍陳力疆場¶
垣榮祖字華先崇祖從兄齊髙帝立預佐命勲封將樂¶
<pb:KR3k0026_WYG_013-10b>¶
　縣子閎字叔通榮祖從父宋孝武時為交趾刺吏¶
　罷還資財鉅萬為益州刺史蜀還之貨亦數千金凡¶
　蠻夷輸財贖罪謂之賧時人謂閎被賧刺史　子憘¶
　伯少負氣豪俠尤為武帝所重以為直閣將軍　閎¶
　弟閱為九真郡著信南中　閲子曇深以行義稱為¶
　臨城縣罷歸得錢十萬以實宅奉兄退無私蓄¶
¶
樊(二百六十九)¶
¶
<pb:KR3k0026_WYG_013-11a>¶
　姓纂周文王子虞仲之孫為周卿士食采於樊因邑¶
　命氏今河内陽樊是也周有樊穆仲字山甫樊仲皮¶
　樊濟並其後也又殷人七族有樊氏仲尼弟子樊遲¶
　魯人蓋其後也¶
新序樊於期逃秦之燕¶
史記樊噲沛人也項羽目曰壯士排闥見髙帝　封舞¶
　陽侯　願得十萬衆横行匈奴(季布傳)¶
後漢樊重世善農稼貲至巨萬而賑贍宗族恩加鄉閭¶
　年八十餘合素所假貸人數百萬遺令焚削文契¶
<pb:KR3k0026_WYG_013-11b>¶
　子宏字靡卿封壽張侯不求茍進常以前世貴戚為¶
　戒宗族感其化子鯈嘗删定春秋章句世號樊侯學¶
樊凖字幼陵少勵志行脩儒術補尚書郎　上疏勸興¶
　儒學拜鉅鹿太守外禦㓂虜内撫百姓郡境以安¶
酷吏樊&KR0110;字仲華拜天水太守政嚴猛道不拾遺¶
樊英字季齊隠於壺山之陽順帝䇿書偹禮𤣥纁徴之¶
樊志張南鄭人博學多通隠身不仕¶
<pb:KR3k0026_WYG_013-12a>¶
南史樊毅字智烈家本將門少習武善騎射累遷為䕶¶
　軍將軍　弟猛字智武俶儻有幹略膽氣過人青溪¶
　之戰卒平侯景　後為左衛將軍¶
北史樊子鵠代郡人仕魏兼尚書行臺政有威信　為¶
　殷州刺史嵗旱乃勸有粟家分濟貧者亦遣多種二¶
　麥州内獲安¶
樊子蓋字華宗仕隋為武威太守以善政聞煬帝曰人道¶
　公清定如此否謝曰臣安敢清止是小心不納賄耳¶
　乃賜口味百餘斛子蓋曰願奉丹陛帝曰公侍朕則¶
<pb:KR3k0026_WYG_013-12b>¶
　一人而已委以四方則萬人之敵也　後陪宴積翠¶
　池帝親以金盃屬子蓋酒曰良算嘉謀&KR0049;公後動即¶
　以此盃賜公用為永年之瑞¶
樊深字文深事繼母甚謹講習五經晝夜不倦　習天¶
　文算厯之術儒者推其博物　除博士¶
文苑樊遜字孝謙専心典籍舉秀才為第一楊愔曰文¶
　章成就莫過樊孝謙　為員外將軍¶
<pb:KR3k0026_WYG_013-13a>¶
循吏樊叔畧仕隋為汴州刺吏甚有聲稱遷相州刺史¶
　政為第一璽書褒美頒示天下百姓語曰智無窮清¶
　鄉公上下正樊安定(封淸鄉安定公)徴拜司農卿¶
唐樊澤字安時河中人舉賢良方正次潼闗雨淖困不¶
　能前有熊執易者同舍逆旅哀之輟所乗馬傾褚以¶
　濟自罷所舉是嵗澤上第擢左補闕有武力喜兵法¶
　議者謂有將帥器召對延英徳宗嘆其論兵與我意¶
　合遷山南東道節度使每射諸將憚其材武數與李¶
　希烈确擒剽將張嘉瑜杜文朝等取唐隋二州　子¶
<pb:KR3k0026_WYG_013-13b>¶
　宗師字紹述元和三年擢軍謀宏逺科歴綿州刺史¶
　徙絳州治有績　家饒於財散施姻舊妻子告不給¶
　宗師笑不答力學多通解著春秋傳魁紀公樊子凡¶
　百餘篇韓愈稱論議平正有經據嘗薦其材¶
¶
元(二百七十)¶
¶
　姓纂左傳衛大夫元咺之後其先食采於元因氏焉¶
　今元城是也其後子孫無聞　河陽洛陽縣後魏書¶
<pb:KR3k0026_WYG_013-14a>¶
　官氏志曰拓跋氏改為元氏自云黄帝子昌意之後¶
　居北土代為鮮卑君長宋書云李陵之後昌意三十¶
　九代至昭成帝什翼健始號代王都雲中道武改號¶
　魏即尊號孝文帝都洛陽改為元氏十一代十五帝¶
　一百六十一年¶
北史元景安沈敏有幹局妙閑馳騁有容則每梁使至¶
　恒對客騎射見者稱善　除豫州刺史人物安之¶
元文遥字徳逺敏慧夙成仕齊授中書舍人宣𫝊文武¶
　號令楊遵彦云堪解穰侯印者必在斯人　遷左僕¶
<pb:KR3k0026_WYG_013-14b>¶
　射性和厚與物無競　子行恭美姿貌兼俊才位中¶
　書舍人¶
元定字願安内沈審外剛毅累從周文征伐諸將稱其¶
　長者　拜岷州刺史威恩兼濟甚得羌豪之情¶
元諧洛陽人家世貴盛以軍功累遷大將軍　拜寧州¶
　刺史頗有威惠　性剛愎不能取媚於左右嘗言於¶
　隋文曰臣一心事主不淟取人意¶
<pb:KR3k0026_WYG_013-15a>¶
元胄少英果多武藝有不可犯之色仕隋遷右衛大將¶
　軍素有威名拜靈州總管北夷甚憚焉¶
君山剛鯁有器局以名節自許仕隋拜兵部尚¶
　書每有奏議侃然正色廷爭面折無所回避上及公¶
　卿皆敬憚之¶
元壽字長壽在隋為基州刺史有公亷稱入為太府少¶
　卿¶
唐元結後魏常山王遵十五代孫父延祖調舂陵丞輒¶
　棄官去安禄山反召結戒曰而曹逢世多故不得自¶
<pb:KR3k0026_WYG_013-15b>¶
　安山林勉樹名節無近羞辱云卒門人諡曰太先生¶
¶
結少不羈十七乃折節向學事元徳秀天寶間舉¶
¶
　進士陽浚見其文曰一第慁子耳擢上第復舉制科¶
　㑹天下亂沈浮人間蘇源明見肅宗薦結可用召詣¶
　京師上時議三篇帝悦曰卿能破朕憂　史思明亂¶
　結建言賊鋭不可與爭宜折以謀帝善之因命發宛¶
　葉軍挫賊南鋒結屯泌陽守險全十五城荆南吕諲¶
<pb:KR3k0026_WYG_013-16a>¶
　請益兵拒賊結佐諲府又參山南東道來瑱府時有¶
　父母隨子在軍者結説瑱曰孝而仁者可與言忠信¶
　而勇者可以全義渠有責其忠信義勇而不勸之孝¶
　慈耶將士父母冝給以衣食則義有所存矣瑱納之¶
　瑱誅結攝領府事㑹代宗立固辭丐侍親歸樊上授¶
　著作郎益著書作自釋曰河南元氏望也結元子名¶
　也次山結字也出業載國史世系在家諜少居商餘¶
　山著元子十篇故以元子為稱天下兵興逃亂入猗¶
　玗洞始稱猗玗子後家瀼濱乃自稱浪士及有官人¶
<pb:KR3k0026_WYG_013-16b>¶
　以為浪者亦漫為官乎呼為漫郎既客樊上漫遂顯¶
　樊左右皆漁者少長相戲更曰聱叟彼謂以聱者為¶
　其不相從聽不相鈎加帶笭箵而盡船獨聱齖而揮¶
　車酒徒得此又曰公之漫其猶聱乎公守著作不帶¶
　笭箵乎又漫浪於人間得非聱齖乎公漫乆矣可以¶
　漫為叟乆之拜道州刺史為民營舍給田免徭役流¶
　亡歸者萬餘進授容管經略使身諭蠻豪綏定八州民¶
<pb:KR3k0026_WYG_013-17a>¶
　樂其教至立石頌徳(結屋浯溪之上亭曰唐亭臺曰峿臺歌頌大業刻中興頌於崖)¶
　(上)¶
元載字公輔鳳翔人嗜學工屬文天寶初詔舉明莊老¶
　列文四子學者載策入髙第至徳初為度支郎中占奏¶
　辨給肅宗異之　後籍其家鍾乳胡椒八百石¶
　他物稱是東坡詩云何元相國萬鍾不滿欲胡椒銖¶
　兩多安用八百斛以此殺其身何翅抵鵲玉¶
元稹字㣲之河南人九嵗工屬文十五擢明經判入等¶
　元和元年舉制科對䇿第一拜左拾遺性敏鋭遇事¶
<pb:KR3k0026_WYG_013-17b>¶
　輒舉陳西北邊事憲宗悦召問得失　元和末召拜¶
　膳部員外郎稹尤長於詩與白居易名相埓天下𫝊¶
　諷號元和體宫中呼為元才子　在越時辟竇鞏鞏¶
　工為詩與之酬和故鏡湖秦望之竒益傳時號蘭亭¶
　絶唱　稹始言事峭直欲以立名中見斥廢十年信¶
　道不堅乃䘮所守¶
元徳秀字紫芝河南人質厚少縁飾少孤事母孝舉進¶
<pb:KR3k0026_WYG_013-18a>¶
　士不忍去左右自負母入京師既擢第母亡廬墓側¶
　食不鹽酪藉無茵席服除以窶困調南和尉有惠政¶
　不肯婚人以為不可絶嗣答曰兄有子先人得祀吾¶
　何娶為　家苦貧求為魯山令𤣥宗在東都酺五鳳¶
　樓下命三百里縣令刺史各以聲樂集河内太守輦¶
　優伎數百徳秀惟樂工數十人聮袂歌于蒍于(于蔿于徳)¶
　(秀所為歌也)帝歎曰賢人之言哉徳秀益知名所得奉禄¶
　悉衣食人之孤遺嵗滿笥餘一縑駕柴車去　愛陸¶
　渾佳山水乃定居不為墻垣扄鑰家無僕妾彈琴以自¶
<pb:KR3k0026_WYG_013-18b>¶
　娛善文辭作足士賦以况房琯歎曰見紫芝眉宇使¶
　人名利之心都盡蘇源明常語人曰吾不幸生衰俗所¶
　不恥者識元紫芝也　天寶十三年病卒　家惟枕¶
　履簞瓢而已　族弟結哭之慟或曰子哭過哀禮歟¶
　結曰若知禮之過而不知情之至大夫弱無固性無¶
　専老無在死無餘人情所耽溺喜愛可惡者大夫無¶
　之生六十年未嘗識女色視錦繡未嘗求足茍辭佚¶
<pb:KR3k0026_WYG_013-19a>¶
　色未嘗有十畝之地十尺之舍十嵗之僮未嘗完布¶
　帛而衣具五味而飡吾哀之以戒荒淫貪佞綺紈粱¶
　肉之徒耳　李華兄事徳秀及卒諡先生天下¶
　髙其行不名謂之元魯山　三賢謂元徳秀劉迅蕭¶
　穎士也¶
元澹字行冲以字行博學通故訓及進士第狄仁傑器¶
　之嘗謂仁傑曰聞下之事上譬富家儲積以自資也¶
　門下充㫖味者多矣願以小人備一藥石可乎仁傑¶
　笑曰君正吾藥籠中物不可一日無也授太常少卿¶
<pb:KR3k0026_WYG_013-19b>¶
　以系出拓拔恨史無編年乃撰魏典三十篇事詳文¶
　約學者尚之卒贈禮書¶
元萬頃從李勣征髙麗管書記為郭待封作離合詩遺¶
　李勣　草檄讓髙麗曰不知守鴨緑之險投萬頃嶺¶
　外㑹赦還為著作郎　召諸儒論撰禁中萬頃與選¶
　凡撰列女傳臣軌百僚新戒樂書等九千餘篇至朝¶
　廷疑議表疏皆宻使㕘處以分宰相權故時謂北門¶
<pb:KR3k0026_WYG_013-20a>¶
　學士　萬頃孫正與弟及父詢倩俱遇史思明之禍¶
　事平詔録仗節十一姓而正為冠贈祕書少監以其¶
　子義方為㕘軍¶
五代元行欽幽州人也為劉守光禆將守光使行欽募¶
　兵雲間是時明宗掠地山北與行欽相距廣邊軍凡¶
　八戰明宗七射中行欽行欽拔矢而戰亦射明宗中¶
　股行欽屢敗乃降明宗撫其背而飲以酒曰壯士也¶
　因養以為子莊宗已下魏益選驍將自衞聞行欽趫¶
　勇取之賜姓名曰李紹榮莊宗好戰而輕敵與梁軍¶
<pb:KR3k0026_WYG_013-20b>¶
　戰潘張軍敗而潰莊宗得三四騎馳去梁兵數百追¶
　及攅矟圍之行欽望其旗而識之馳一騎奮劍斷其¶
　二矛斬首一級梁兵解去莊宗還營持行欽泣曰富¶
　貴與卿共之拜忻州刺史遷武徳軍節度使¶
宋朝元絳字厚之杭州錢塘人也舉進士為著作郎知¶
　靖海縣江淮制置使　儂智髙反嶺南而宿軍邕州¶
　嵗漕不足以絳直集賢院為廣東轉運使建瀕江水¶
<pb:KR3k0026_WYG_013-21a>¶
　砦數千以待逋冦繕治十五城樓堞器械皆備軍食¶
　有餘以功遷工部侍郎召為鹽鐵副使擢天章閣待¶
　制知鄆州召為翰林學士　工於文辭名流皆推許¶
　之拜㕘知政事卒諡章簡¶
¶
源(二百七十一)¶
¶
　姓纂後魏同出代北其先聖武帝詰汾長子疋孤¶
　七代孫秃髪傉檀生賀歸後魏至太尉封隴西王魏¶
　太武曰卿與朕同源可為源氏賀生懐¶
北史源賀西平樂都人秃髪傉檀之子後奔魏偉容貌¶
<pb:KR3k0026_WYG_013-21b>¶
　善風儀太武素聞其名及見器其機辯為前鋒大將¶
　善撫士卒有料敵制勝之謀拜殿中尚書出為冀州¶
　刺史鞫獄以情徭役簡省清約寛裕甚得人心時考¶
　殿最賀政為上䇿賜衣服器物班宣天下後徴拜太¶
　尉　子懷謙恭寛雅有大度為雍州刺史清儉有惠¶
　政後為使持節巡行賑給貧乏存恤有方懷朔鎮將¶
　元尼須與懐有舊貪穢狼藉置酒請懐懐曰今日之¶
<pb:KR3k0026_WYG_013-22a>¶
　集乃是故人飲酒之坐非鞫獄之所明日公庭始為¶
　使人檢鎮將罪狀之地既而表劾之　懐性寛簡不¶
　喜煩碎常曰為貴人當舉綱維何必事事詳細辟如¶
　為屋但外望髙顯楹棟平正基壁完牢足矣斧斤不¶
　平斵削不宻非屋之病也　子子邕字靈和遷夏州¶
　刺史　弟子參字靈順録前後征討功封臨潁縣侯¶
¶
子彪字文宗學涉機警少有名譽仕齊遷涇州刺¶
¶
　史以恩信待物甚得邊境之和¶
源師字踐言明辨有識悟尤以吏事自許仕隋累遷尚¶
<pb:KR3k0026_WYG_013-22b>¶
　書左丞以明幹著稱拜大理少卿¶
源雄字世略少寛厚美姿容以平陳功進位上柱國¶
唐源乾曜相州人第進士遷諫議大夫景雲後公卿百¶
　官上已九日廢射禮乾曜請以大射不可廢開元四¶
　年拜黄門侍郎同平章事留守京師治尚寛簡人安¶
　之居三年政如始至八年復為黄門侍郎位侍中建¶
　言大臣子併求京職俊乂率補外官非平施之道請¶
<pb:KR3k0026_WYG_013-23a>¶
　出三息補外以示自近始詔美之　歴官清慎恪敏¶
　得名為相十年務為寛平　族孫光裕亦有名居官¶
　號清愿撫諸弟友義為中書舍人後任鄭州為世良¶
　吏　子洧以雍睦保家士友推之¶
¶
言(二百七十二)¶
¶
　姓纂仲尼弟子言偃之後¶
史記言偃字子游吳人　論語子游為武城宰　子之¶
　武城聞絃歌之聲　家語先成其慮及事而用之故¶
　動則不妄是言偃之行也¶
<pb:KR3k0026_WYG_013-23b>¶
¶
原(二百七十三)¶
¶
　姓纂周文王第十六子原侯之後封在河内子孫氏¶
　焉周有原莊公襄公原伯魯畿内諸侯也魯人原壤¶
　陳有原仲晉有原軫亦為原氏也　魯郡兖州今有¶
　原氏仲尼弟子原憲之後¶
左傳桓公五年王以諸侯伐鄭鄭原繁以中軍奉公為¶
　魚麗之陳¶
<pb:KR3k0026_WYG_013-24a>¶
僖公二十八年晉原軫將中軍胥臣佐下軍上徳也¶
宣公十二年晉原縠宋華椒同盟於清丘¶
史記原憲字子思問恥於孔子　克伐怨欲不行焉¶
家語曰原憲衣弊衣冠衎然有自得之志子貢曰如之¶
　何病也憲曰吾聞無財者之謂貧學道不能行之謂¶
　病吾貧也非病也¶
原亢籍孔子弟子家語曰名抗字籍¶
前漢游俠原涉字巨先父為南陽太守死官賦歛送葬¶
　皆千萬以上涉讓還之行䘮家廬墓三年由是顯名¶
<pb:KR3k0026_WYG_013-24b>¶
　京師扶風謁請為議曹衣冠慕之輻凑　舉能治劇¶
　為谷口令谷口聞其名不言而治¶
　名賢氏族言行類稿卷十三¶

# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.348723
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十四
<pb:KR3k0026_WYG_014-1a>¶
¶
卷十四¶
欽定四庫全書¶
　名賢氏族言行類稿卷十四¶
　　　　　　　　　　　　　宋　章定　撰¶
孫(二百七十四)¶
¶
　姓纂周文王第八子康叔封於衛至武公子惠孫曽¶
　耳為衛上卿因氏焉¶
左傳桓公七年衛使孫良夫來盟始通且謀㑹晉也¶
襄公二十六年孫文子在戚孫嘉聘於齊孫襄居守六¶
　月公㑹于澶淵以討衛疆戚田取衛西鄙懿氏六十¶
<pb:KR3k0026_WYG_014-1b>¶
　以與孫氏¶
新序孫叔敖見兩頭蛇殺而埋之歸曰聞見兩頭蛇者¶
　死恐他人見之殺而埋之矣其母曰有恩徳者天報¶
　以福長為楚令尹未治而國人信其仁也　虞丘子¶
　辭位而進孫叔敖叔敖相楚莊王卒以伯¶
史記孫武子者齊人也斬吳王愛姫以行軍法　闔廬¶
　以為將西破强楚入郢北威齊晉顯名諸侯孫子與¶
<pb:KR3k0026_WYG_014-2a>¶
　有力焉　著兵法十三篇¶
孫臏孫武之後齊威王問兵法遂以為師　用減竈之¶
　法以破魏軍殺龎㳙以此名顯天下世傳其兵法¶
循吏孫叔敖楚之處士為楚相三得相不喜三去相不¶
　悔¶
前漢孫寶字子嚴潁川鄢陵人御史大夫張忠辟為屬¶
　欲令授子經寶自劾去後署寶主簿寶徙舍祭竈請¶
　比隣忠使問寶今兩府髙士俗不為主簿子甚悦何¶
　也寶曰髙士不為主簿而大夫若以寶為可一府莫¶
<pb:KR3k0026_WYG_014-2b>¶
　言非也安得獨自髙忠慚薦寶經明質直宜備近臣¶
　為諫大夫¶
後漢孫期字仲彧少習易尚書　事母至孝里落化其¶
　仁讓　黄巾賊過期里陌相約不犯先生舍¶
孫堪字子穉明經學有志操一毫未嘗取於人以節介¶
　氣勇自行仕郡縣公正亷潔奉禄不及妻子¶
魏志孫禮字徳達凡臨七郡五州皆有威信　後為司¶
<pb:KR3k0026_WYG_014-3a>¶
　𨽻校尉遷司空¶
蜀志孫乾字公祐為秉忠將軍　雍容風議見禮於世¶
吳志孫堅字文臺子䇿字伯符　權字仲謀　權少子¶
　亮字子明　休字子烈　皓字元宗權之孫也　登¶
　字子髙　慮字子智　和字子孝　霸字子威　奮¶
　字子&KR0045;¶
晉書孫鑠字巨鄴為尚書郎在職駁議十有餘事為當¶
　時所稱¶
孫楚字子荆才藻卓絶爽邁不羣遷佐著作郎　為馮¶
<pb:KR3k0026_WYG_014-3b>¶
　翊太守　少時欲隠居漱石枕流　三子衆洵纂纂¶
　子統綽並知名　統字承公為鄞令　綽字興公作¶
　天台賦擲地作金石聲　與習鑿齒共行綽在前曰沙¶
　之汰之瓦石在後鑿齒曰簸之颺之糠粃在前　除¶
　著作佐博士轉永嘉太守又為廷尉卿　少¶
　以文才垂稱文士綽為其冠　統綽棣華秀發名顯¶
　中興¶
<pb:KR3k0026_WYG_014-4a>¶
孫旂字伯旂察孝亷累遷為兖州刺史　弟尹字文旂¶
　歴陳留陽平太守¶
孫惠字徳施口訥好學有才識東海王越以為軍諮祭¶
　酒每造書檄或驛馬催之應命立成皆有文采¶
孫盛字安國起家佐著作郎以家貧親老求為小邑出¶
　補瀏陽令　轉㕘軍　補長沙太守頗營資貨部從¶
　事察知服其髙名而不劾之¶
孫晷字文度每獨處幽闇之中容止瞻望未嘗傾邪聞¶
　人之善欣若有得見人饑寒並周贍之¶
<pb:KR3k0026_WYG_014-4b>¶
隠逸孫登字公和好讀易撫一絃琴見者皆親樂之¶
虞潭母孫氏恭順貞和甚有婦徳夫亡誓不改節潭始¶
　自幼童便訓以忠義　諡曰定夫人¶
南史孫惠素仕齊為少府卿性至孝　吏才疆濟而臨¶
　事清刻¶
孫慶字季髙盧循之難武帝曰非卿不能破其窟穴即¶
　遣季髙汎海襲畨禺拔之¶
<pb:KR3k0026_WYG_014-5a>¶
孫瑒字徳璉少倜儻好謀畧歴祠部尚書陳後主頻幸¶
　其宅賦詩述勲徳之美　事親以孝聞　有財散之¶
　親友及卒後主為題銘後四十字時論以為榮¶
孫謙字長遜東莞人為句容令清慎彊記縣人號為神¶
　明齊初為錢唐令御煩以簡獄無繫囚　為零陵太¶
　守年已衰老猶强力為政吏人安之　為郡縣常勤¶
　勸課農桑務盡地利　從子亷字思約便辟巧宦為¶
　晉吳興太守處官平直以善政稱武帝嘗曰東莞二¶
　孫謙亷而已¶
<pb:KR3k0026_WYG_014-5b>¶
孫抱為延陵令善吏職髙爽詣之了無故人之懷髙爽¶
　取筆書縣鼓云徒有八尺圍腹無一寸腸面皮如許¶
　厚受打詎未央¶
文學孫詵字休羣愛文尤賞泉石卒御史中丞¶
孝義孫法宗吳興人也　又孫棘彭城人也¶
孝義孫淡事母至孝母疾不眠食以差為期　齊時蠲¶
　表門閭¶
<pb:KR3k0026_WYG_014-6a>¶
北史孫紹字世慶仕魏為中書侍郎性抗直每上封事¶
　常至懇切不憚犯忤¶
孫騰字龍雀少質直明解吏事　齊神武引置魏朝寄¶
　以心腹　位至太傅¶
孫搴字彦舉齊神武命作檄文援筆立就其文甚美神¶
　武大悦即署相府主簿専典文筆及卒神武曰折吾¶
　右臂¶
孫惠蔚舉孝亷對䇿為中書博士後為著作郎才非文¶
　史無所撰著遷國子祭酒祕書監　魏初儒生寒宦¶
<pb:KR3k0026_WYG_014-6b>¶
　惠蔚最為顯達¶
孫靈暉三禮三傳皆通宗㫖　舉秀才射䇿髙第仕齊¶
　至博士　子萬壽字仙期博涉經史善屬文¶
　卒大理司直¶
節義孫道登彭城人為梁將韋休所虜不屈¶
唐孫伏伽貝州人武徳初上言三事帝大悦即詔周隋¶
　之晩忠臣結舌伏伽至誠慷慨據義懇切以伏伽為¶
<pb:KR3k0026_WYG_014-7a>¶
　治書侍御史初帝受禪伏伽最先諫帝語裴寂曰若¶
　李綱孫伏伽可謂誼臣矣　太宗數馳射伏伽諫曰走¶
　馬射帖非所以導養聖躬帝悦　遷大理卿　始拜¶
　御史時制未出歸卧於家無喜色頃之御史造門子¶
　弟驚白伏伽徐起見之時人稱其有量¶
孫揆字聖圭第進士昭宗討李克用以揆為昭義軍節¶
　度使¶
孫思邈京兆人通百家説善言老子莊周獨孤信異之¶
　曰聖童也顧器大難為用爾及長居太白山隋文帝召¶
<pb:KR3k0026_WYG_014-7b>¶
　不拜宻語人曰後五十年有聖人出吾且助之太宗¶
　初召詣京師官之不受固辭上元元年稱疾還山¶
　思邈善隂陽推步醫藥¶
孫逖博州人屬思警敏年十五見崔日用令賦土火爐¶
　援筆成篇理趣不凡日用駭歎遂與定交　舉手筆¶
　俊拔哲人竒士隠淪屠釣及文藻宏麗科又舉賢良¶
　方正為集賢院修撰　典詔誥為代言尤精宻張九¶
<pb:KR3k0026_WYG_014-8a>¶
　齡視其草欲易一字卒不能也¶
五代孫晟初名鳳又名忌宻州人也好學有文辭尤長¶
　於詩少為道士居廬山簡寂宫嘗畫唐詩人賈島像¶
　置於屋壁晨夕事之簡寂道士惡晟以為妖驅出之¶
　乃儒服北之趙魏謁莊宗於鎮州莊宗以晟為著作¶
　佐郎天成中奔吳李昪喜其文辭使為教令由是知¶
　名晟為人口吃遇人不能道寒暄已而坐定談辯鋒¶
　生聽者忘倦昪尤愛之以為右僕射家益富驕每食¶
　不設几案使衆妓各執一器環立而侍號肉臺盤時¶
<pb:KR3k0026_WYG_014-8b>¶
　人多效之　周世宗征淮李景遣王崇質副晟奉表¶
　議和世宗還崇質而留晟館於都亭驛待之甚厚已¶
　而周兵數敗盡失所得諸州世宗憂之召晟問江南¶
　事晟不對世宗怒收晟下獄殺之晟臨死世宗猶遣¶
　近(臣)問之晟終不對神色怡然正其衣冠南望而拜¶
　曰臣惟以死報國爾乃就刑其後世宗怒解憐晟忠¶
　甚悔之¶
<pb:KR3k0026_WYG_014-9a>¶
孫方諌鄚州清苑人也率其徒入狼山為砦漢髙祖起¶
　契丹縱火燒定州虜其人民北去方諌聞之自狼山¶
　入據之以歸漢髙祖嘉之即拜方諌義武軍節度使¶
　周太祖時徙鎮鎮國以其弟行友為定州留後世宗¶
　攻太原方諌朝於行在從還至洛卒贈太師¶
宋朝孫奭字宗古博平人也幼好學徙居鄆之項城舉¶
　九經及第為莒縣簿改大理評事為國子監直講太¶
　宗幸國子監奭講尚書説命太宗甚悦真宗即位為¶
　諸王府直講校正九經正義除龍圖閣待制奭以經¶
<pb:KR3k0026_WYG_014-9b>¶
　術進未嘗阿附取悦真宗嘗問以天書奭曰臣愚所¶
　聞天何言哉豈有書也真宗知其忠每容之　真宗¶
　命向敏中諭奭令陳朝廷得失奭上納諫恕直輕徭¶
　薄歛四事真宗頗施用其言　出知河陽及朱能獻¶
　乾祐天書奭復上疏曰昔漢文成將軍以帛書飯牛¶
　陽言牛腹中有竒書殺視得書天子識其手迹斬之¶
　後有五利將軍妄自言多方不讎坐誅漢武以能誅¶
<pb:KR3k0026_WYG_014-10a>¶
　文成五利前史謂之雄材先帝時有侯莫陳利用者¶
　始以方術暴得寵用一旦發其姦誅于鄭州至今輿¶
　誦謂之英斷唐明皇得靈寶符上清䕶國經寶券等¶
　皆王鉷田同秀等所為明皇不能顯誅訹於邪説曲¶
　奉鬼神過崇妖妄今日見老子閣上明日見老子山¶
　中大臣尸禄以將迎端士畏威而緘黙既惑左道即¶
　紊正經民心用離勢不復振暨禄山兆亂輔國刼遷¶
　老子寧肯禦兵寶符安能排難身危名辱為千古所¶
　笑今朱能所為頗類王鉷等臣願陛下逺思漢武之¶
<pb:KR3k0026_WYG_014-10b>¶
　雄材近法先帝之英斷中鍳明皇之召禍庶幾災害¶
　不生禍亂不作享萬世無疆之休入為給事中以父¶
　年髙乞侍養得知兖州召還為翰林侍讀學士父喪¶
　去官詔起復兼龍圖閣學士每講論上前至前世亂¶
　君亡國之際志在規諷必反復言之嘗畫無逸圖以¶
　進請設便坐　以老請致仕復知兖州拜禮部尚書¶
　以太子少傅致仕疾甚徙正寢屏侍妾曰無令我死¶
<pb:KR3k0026_WYG_014-11a>¶
　婦人之手卒諡宣奭性方重事親至篤孝父亡䑛其¶
　面以代頮　子瑜官至天章閣待制¶
孫何字漢公蔡州汝陽人也幼嗜學與丁謂齊名王禹¶
　偁尤知之以為自唐韓栁後三百年有孫丁也時人¶
　謂之孫丁舉進士開封禮部殿試俱第一通判陜州¶
　召入直史館遷祕書丞歴右正言改右司諫尋出為¶
　京東兩浙轉運使何辨急頗事苛察日有捶楚州縣¶
　之吏患之乃求古碑字磨滅者紙本掲之館中何至¶
　則讀其碑辨識文字以爪搔髪垢而嗅之遂往往至¶
<pb:KR3k0026_WYG_014-11b>¶
　暮不復省録文案故從者依憑其威妄為寒暑所至¶
　騷然加起居舍人景徳初知制誥卒　弟僅¶
孫僅字隣幾與何俱有名於時兄弟皆以進士冠天下¶
　士學者榮之初為舒州推官復舉賢良方正科策入¶
　等授光禄寺丞直集賢院景徳初拜太子中允為開¶
　封府判官擢右正言知制誥㑹永興擇守宰相以僅¶
　為諳練民政乃命之然僅純厚長者治郡非所長也¶
<pb:KR3k0026_WYG_014-12a>¶
¶
拜右諫議大夫集賢院學士知開封府出知河中¶
¶
　遷給事中卒¶
孫甫字之翰許州陽翟人也舉進士嘗從杜衍辟永興¶
　軍司録衍為樞宻副使又薦之得秘閣校理是時諸¶
　將討元昊乆無功天下騷動仁宗方鋭意更用二三大¶
　臣乃極選一時知名士增置諫員以甫為右正言¶
　後直史館知陜州徙晉州為河東轉運使擢天章閣¶
　待制河北都轉運使不行留侍讀卒　甫性勁果美¶
　談論每言君臣行事以推見當時治亂若身履其¶
<pb:KR3k0026_WYG_014-12b>¶
　間而聽者曉然如目見云¶
孫抃字夢得眉州眉山人也六世祖長孺喜藏書為樓¶
　而置其上蜀人謂之書樓孫氏中進士甲科通判絳¶
　州召試遷直集賢院累擢右正言知制誥翰林學士¶
　升祔二后於太廟抃為敕文有曰嗟乎為天下之母¶
　育天下之君不逮乎九重之承顔不及乎四海之致¶
　養念言一至追慕増結仁宗覽之泣下謂抃曰卿何¶
<pb:KR3k0026_WYG_014-13a>¶
　以得道朕心中事抃曰臣少以庻子不齒於兄弟不¶
　及養母以此知陛下聖心中事仁宗為之流涕　抃¶
　前後多引薦士大夫乆居侍從泊如也人以為長者¶
¶
仁宗欲用耆老以抃為樞宻遷㕘政抃年益髙於¶
¶
　事無所可否後以太子少傅致仕卒諡文懿¶
孫固字和父鄭州管城人也舉進士稍遷祕書丞宰相¶
　韓琦深知之神宗為潁王以固侍講王府東宫建為¶
　太子侍讀神宗即位擢工部郎中遷右諫議大夫龍¶
　圖閣直學士元豐元年擢拜同知樞宻諜者告夏人¶
<pb:KR3k0026_WYG_014-13b>¶
　幽其主神宗遽欲西討固諫曰舉兵易解禍難前後¶
　論之甚苦神宗意堅甚固曰必不得已請聲其罪薄¶
　伐之分裂其地使其酋長自守神宗笑曰此真酈生¶
　之説爾時執政有議直渡河者固曰然則孰為陛下¶
　任之者神宗曰吾以屬李憲固曰西伐大事也豈可¶
　使宦者為之今陛下任李憲則士大夫孰肯為用乎¶
　神宗不悦他日固又言曰今五路進師而無大帥就¶
<pb:KR3k0026_WYG_014-14a>¶
　使成功其必為亂神宗曰大帥誠難其人吕公著曰¶
　既無其人曷若己之固曰公著言是也其後師果無¶
　功神宗始悔不用固言元祐二年除侍讀遂除知樞¶
　宻院事五年卒諡温靖¶
孫永字曼叔趙郡人也年十嵗而孤以祖冲䕃為將作¶
　簿舉進士治平三年潁王出閤永以選為侍讀明年¶
　建儲為太子舍人　神宗即位為天章閣待制歴河¶
　北陜西都轉運使時以邊用不足以解鹽市馬别為¶
　一司外臺不得與永奏曰鹽馬國之大計使主者専¶
<pb:KR3k0026_WYG_014-14b>¶
　其柄既無以統𨽻茍為非法孰從而制之　知瀛州¶
　河決貝州瀛冀諸州尤被患而民租以災傷倚閣者¶
　督斂如故永具以聞詔從其請仍命發廪粟以賑之¶
¶
哲宗即位拜工書除吏書卒諡康簡¶
¶
孫洙字巨源廣陵人也年十九舉進士調秀州司户㕘¶
　軍於潛令包拯歐陽修舉洙賢良方正洙上䇿論五¶
　十篇善言祖宗事指切治體推往較今分辨得失抑¶
<pb:KR3k0026_WYG_014-15a>¶
　&KR0045;條鬯讀之令人感動歎息韓琦見而竒之曰今之¶
　賈誼也編校祕閣書籍遷館閣校勘治平末京師大¶
　雨水詔求直言洙上疏言時弊七事要務十五事多¶
　可施行者為史館檢討同知諫院兼直舍人院乞増¶
　置諫官以廣言路王安石以論青苗事多逐諫官御¶
　史洙鬰鬰不能有所言懇求補外得知海州入為同¶
　修起居注知制誥直學士院神宗稱其學術以為翰¶
　林學士且大用矣逾月而卒　洙博學多智進退整¶
　暇道古今事有條理魏漢以來書記其文可道者皆¶
<pb:KR3k0026_WYG_014-15b>¶
　成誦云¶
孫覺字莘老髙郵人也中進士第治平中為館閣校勘¶
¶
神宗即位除集賢院為昌王府記室王禮之問終¶
¶
　身之戒覺為陳諸侯之孝作富貴箴遷右正言　青¶
　苗法行覺論其非時言者亦以為畿内有追呼抑配¶
　之擾神宗令覺行視虛實退而上疏曰臣以言為職¶
　體量非臣事黜如廣徳軍踰年徙湖州松江隄為民¶
<pb:KR3k0026_WYG_014-16a>¶
　患覺易以石髙一尋有竒長百餘里隄下悉為良田¶
　徙廬州改右司諫以祖母亡解官下太常議議者謂¶
　不可詔知潤州而覺已持祖母喪矣服除知蘇州徙¶
　福州召為太常少卿易祕書少監　哲宗即位兼侍¶
　講遷諫議又遷給事為吏侍擢拜中丞以疾請罷留¶
　侍講力請外卒　與東坡遊唱和極多　弟覽¶
孫覽字傳師舉進士後知尉氏縣將官御下苛酷士卒¶
　謀就大閱殺將以叛覽聞之亟往喻之曰將官暴虐¶
　誠有罪也然汝曹衣食縣官縣顧負汝耶何敢為族¶
<pb:KR3k0026_WYG_014-16b>¶
　滅計衆皆感悟聴命遂帖服神宗嘉之以為司農寺¶
　主簿出為湖南提舉京西轉運召為右司除河北轉¶
　運又帥延安進樞宻直　覽治邊數有功而議事多¶
　與執政異坐軍期落職俄復待制知光州徙河南復¶
　龍學知渭州徙永興成都請祠卒　覽精於吏事甚¶
　有能政所至善良得職云¶
孫傅字伯野海州人也舉進士擢中書舍人髙麗入貢¶
<pb:KR3k0026_WYG_014-17a>¶
　傅言所貢於中國無絲毫之益宰相以其所論略與¶
　蘇軾同奏貶蘄州安置靖康元年召拜給事中兼侍¶
　讀進兵書傅嘗上章乞復祖宗法度欽宗問之傅曰¶
　祖宗法惠民熈封法惠國崇觀以來法惠姦時謂名¶
　言拜尚書右丞俄除同知樞宻院事¶
孫復字明復晉州平陽人也舉進士不中居太山之陽¶
　學春秋著尊王發㣲魯多學者自石介而下皆以弟¶
　子事之復年四十家貧不娶丞相李迪以弟之子妻之¶
　范仲淹富弼言其道徳經術宜在朝廷召拜校書郎¶
<pb:KR3k0026_WYG_014-17b>¶
　國子直講卒　仁宗命其門人祖無擇就其家錄其¶
　書十有五篇藏於秘閣云¶
¶
温(二百七十五)¶
¶
　姓纂唐叔虞之後晉公族受封河内之温因以命氏¶
　又郄至食采於温亦號温季漢功臣表温疥封侯¶
　音茍疥孫何始居太原¶
後漢獨行温序字次房光武時遷䕶羌校尉¶
<pb:KR3k0026_WYG_014-18a>¶
魏志温恢字曼基舉孝亷為廩丘長廣川令所在見稱¶
　為揚州刺史太祖曰甚欲使卿在親近顧以為不如¶
　此州事大又遷涼州刺史¶
晉書温羨字長卿兄弟六人並知名於世號曰六龍¶
　轉吏部尚書¶
温嶠字太真博學能屬文風儀秀整累遷為中書令有¶
　棟梁之任鎮武昌甚有惠政　預宻謀拒王敦¶
北史文苑温子昇字鵬舉博覽百家文章清婉常景曰¶
　温生是大才士　孝莊以為主客郎中　文章陵顔¶
<pb:KR3k0026_WYG_014-18b>¶
　轢謝含任吐沈(任謂任昉)¶
唐温大雅字彦𢎞并州祁人性至孝與弟彦博大有皆¶
　知名薛道衡見之歎曰三人者皆卿相才也髙祖兵¶
　興主文檄受禪討定儀典遷黄門侍郎而彦博為中書¶
　侍郎對管華近帝嘗曰我起晉陽為卿一門耳¶
温彦博字大臨通書記警悟而辯善辭令每問四方風¶
　俗臚布誥命若成誦然進止詳華人皆拭目觀　性¶
<pb:KR3k0026_WYG_014-19a>¶
　周慎既掌機務謝賓客不通進見必陳政事利害¶
温大有字彦將攝大將軍府記室¶
温佶大雅四世孫字輔國以字行安禄山亂往見平原太¶
　守顔真卿助為守計李光弼厚遇之後居鄴薛嵩薦¶
　之朝授太常丞一謝嵩即去屏處郊野世推其髙節¶
　子造¶
温造字簡輿性嗜書少所降屈不喜為吏隠王屋山人¶
　號其居曰處士墅張建封聞名書弊招禮及去造謝¶
　歸下邳慨然有髙世心　李希烈反徳宗患之詔建¶
<pb:KR3k0026_WYG_014-19b>¶
　封擇士往説劉濟建封疆署造節度㕘謀使幽州造¶
　與濟語未訖濟俯伏曰僻陋不知天子神聖大臣盡¶
　忠願率先諸侯効死節建封以聞天子愛其才問造¶
　家世及年對曰臣五世祖大雅外五世祖李勣臣犬¶
　馬之齒三十有二帝竒之復隠東都烏重𦙍奏致幕¶
　府　長慶初為太原幽鎮宣諭使至范陽劉總櫜鞬¶
　郊迎造為開示禍福總懼矍然若兵在頸由是籍所¶
<pb:KR3k0026_WYG_014-20a>¶
　部九州入朝遷御史出為朗州刺史開後鄉渠百里¶
　溉田二千頃民獲其利號右史渠再授侍御史彈奏¶
　李祐拜大金吾違詔進馬造正衙抨劾祐曰吾夜入¶
　蔡州擒吳元濟未嘗心動今日膽落於温御史　造¶
　彈擊無囬畏威望隠然發南曹偽官九十人　興元¶
　軍亂殺李絳衆謂造可夷其亂文宗亦以為能乃授¶
　山南西道節度使許以便宜從事遂平之　奏復懐¶
　州古秦渠枋口堰以溉濟源河内温武陟四縣田五¶
　千頃召為御史大夫子璋¶
<pb:KR3k0026_WYG_014-20b>¶
温璋以父䕃累官大理丞歴京兆尹素强幹鉏宿弊豪¶
　右慴服　同昌公主薨上誅醫無狀者繫屬三百餘¶
　人璋極諫貶振州司馬¶
温廷筠彦博裔孫少敏悟工為辭章與李商隠皆有名¶
　號温李　大中末試有司亷視尤謹廷筠不樂上書¶
　千餘言然私占授者已八人授方山尉　廷筠弟廷¶
　皓咸通中署徐州觀察使崔彦曾幕府不與龎勛草¶
<pb:KR3k0026_WYG_014-21a>¶
　表求節度使　贈兵部郎中¶
宋朝温仲舒字秉陽河南人也舉進士為大理評事通¶
　判吉州淳化二年為樞宻四年召為㕘政諡恭肅仲¶
　舒有應務才與冦凖同進人謂之温冦吕䝉正為相¶
　嘗援進仲舒及用乃反攻䝉正¶
温益字禹弼泉州人也舉進士知福州移潭州入為太¶
　常少卿除給事中兼侍讀於是左正言陳瓘論益守¶
　潭日鄒浩貶新州道其郡投宿僧寺益差兵卒逼浩¶
　登舟使冐風濤夜渡范純臣劉奉世韓川吕希純吕陶皆¶
<pb:KR3k0026_WYG_014-21b>¶
　貶湖南並為益所侵困當時大臣以為是而天下以為非陛¶
　以此察之則益之為人可知矣今豈當為給事中哉遂以¶
　龍圖閣待制知開封府崇寜初遷中書侍郎卒¶
¶
(闕二百七十六)¶
¶
¶
園(二百七十七)¶
¶
　四皓園公之後風俗通云姓於所居城郭園地是也¶
¶
溒　音(二百七十八袁)¶
¶
<pb:KR3k0026_WYG_014-22a>¶
　何氏纂要云人姓¶
¶
軒(二百七十九)¶
¶
　風俗通云軒轅氏之後漢有諫議大夫軒和¶
¶
尊(二百八十)¶
¶
　古尊盧氏之後¶
¶
罇(二百八十一)¶
¶
　見纂要文¶
¶
敦(二百八十二)¶
¶
　陳留風俗傳敦氏姞姓之後急就章有敦倚一云秦¶
<pb:KR3k0026_WYG_014-22b>¶
　文公時史敦後也¶
¶
賁(二百八十三)¶
¶
　縣賁父之後風俗通魯有賁浦　汝南漢有郎中賁¶
　光見論衡晉書汝南賁嵩清操之士又庾琛女適汝¶
　南賁氏又長水校尉賁顓¶
¶
門(二百八十四)¶
¶
　莊子有門其　河南官氏志吐門氏改為門氏¶
<pb:KR3k0026_WYG_014-23a>¶
¶
恩(二百八十五)¶
¶
　見姓苑風俗通云陳大夫成仲不恩之後¶
¶
盆(二百八十六)¶
¶
　見姓苑齊郡漢盆為郎中將¶
¶
屯(二百八十七)¶
¶
　姓苑云渾沌氏之後去水為屯漢有常山太守屯莫¶
　巴郡後蜀法部尚書屯度¶
¶
根(二百八十八)¶
¶
　根牟子六國時著書見風俗通¶
<pb:KR3k0026_WYG_014-23b>¶
¶
昆(二百八十九)¶
¶
　夏諸侯昆吾之後齊有昆辨見戰國䇿¶
¶
㑮　牛坤(二百九十反)¶
¶
　見纂要文¶
　名賢氏族言行類稿卷十四¶

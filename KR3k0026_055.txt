# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:10.365912
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷五十五
<pb:KR3k0026_WYG_055-1a>¶
¶
卷五十五¶
欽定四庫全書¶
　名賢氏族言行類稿卷五十五¶
　　　　　　　　　　　　　宋　章定　撰¶
宇文(千百二十四)¶
¶
　姓纂本出遼東南單于之後裔有晉迴因獵得玉璽¶
　以為天授鮮卑謂天為宇因號宇文或云以逺系炎¶
　帝有嘗草之功北俗呼草為俟汾音轉為宇文¶
北史宇文福世為擁部大人祖活撥入魏為第一客少¶
　驍果有膂力後為瀛州刺史性忠清在公嚴毅以信¶
<pb:KR3k0026_WYG_055-1b>¶
　御人甚得聲譽　子延字慶壽位散騎侍郎¶
宇文忠之釋褐太學博士除中書侍郎裴伯茂與同省¶
　以忠之色黒呼為黑宇¶
宇文貴字永貴少受學嘗輟書歎曰男兒當提劔汗馬¶
　以取公侯何能為博士　善騎射有将帥才　後仕¶
　魏為大将軍　子忻字仲樂十二能左右馳射驍㨗¶
　若飛其後位大將軍舉無遺算䇿無全陣　弟愷字¶
<pb:KR3k0026_WYG_055-2a>¶
　安樂自少有器局博覽書記後拜萊州刺史甚有能¶
　名¶
宇文㢸字公輔慷慨有大節博學多通仕隋為尚書左¶
　丞當官正色為百寮所憚　出為并州長史¶
宇文述字伯通仕隋拜右衛大将軍　善於供奉俛仰¶
　折旋宿衛咸取則焉¶
宇文虯字樂仁驍悍有膽畧拜驃騎大将軍每經行陣¶
　必身先士卒故上下同心戰無不剋¶
唐宇文士及字仁人述之子京兆人太宗即位擢右衛¶
<pb:KR3k0026_WYG_055-2b>¶
　将軍延入閣語或至夜分¶
宇文融京兆人明辨長吏治時天下戸版刓隱人多去¶
　本¶
¶
歐陽(千百二十六)¶
¶
　姓纂越王句踐之後支孫封烏程歐陽亭因氏焉¶
前漢歐陽生字和伯千乗人事伏生受尚書子世傳至¶
　曽孫髙為博士髙孫地餘亦為博士論石渠由是尚¶
<pb:KR3k0026_WYG_055-3a>¶
　書世有歐陽氏學¶
後漢歐陽歙字王思自歐陽生至歙八世皆為博士拜¶
　安南太守推用賢俊故稱異績在郡教授數百人¶
晉歐陽建字堅石才藻美贍擅名北州語曰渤海赫赫¶
　歐陽堅石¶
南史歐陽頠字靖世為郡豪族以言行著於嶺表博通¶
　經史本有匡濟才授武州刺史遷廣州刺史合門顯¶
　貴威振南土　子紇字奉聖襲父爵在州十餘年威¶
　惠著於百越¶
<pb:KR3k0026_WYG_055-3b>¶
唐歐陽詢字信本潭州人博貫經史初倣王羲之書後¶
　險勁過之尺牘所傳人以為法髙麗求之¶
歐陽通詢之子蚤孤母徐氏教以父書懼其墮嘗遺錢¶
　使市父遺跡通乃刻意臨倣以求售數年書亞於詢¶
　父子齊名號大小歐陽體　晩自矜重以狸毛為筆¶
　覆以兔毫管皆象犀非是未嘗書¶
歐陽詹字行周泉州人其先為本州州佐縣令閩越地¶
<pb:KR3k0026_WYG_055-4a>¶
　肥衍有山泉雖能通文書吏事不肯北宦及常衮為¶
　觀察使始擇鄉秀民能文辭者與為賔主鈞禮里人¶
　矜耀故相勸仕舉進士與韓愈等聨第時稱龍虎榜¶
　閩人第進士自詹始　與愈友善¶
宋朝歐陽修字永叔吉州廬陵人也四嵗而孤母鄭氏¶
　守節自誓親教修讀書家貧至以荻畫地學書比成¶
　人舉進士兩試國子監一試禮部皆第一遂中甲科¶
　補西京留守推官始從尹洙遊為古文議論當世迭¶
　相師友與梅堯臣遊為歌詩相倡和遂以文章名冠¶
<pb:KR3k0026_WYG_055-4b>¶
　天下景祐初召試為館閣校勘時范仲淹知開封府¶
　每進見輒論時政得失宰相吕夷簡惡之斥守饒州¶
　諫官髙若訥詆誚仲淹以為當黜修以書深責若訥¶
　謂其不復知人間有羞耻事若訥以聞謫夷陵令徙¶
　乾徳復為武成軍節度判官仲淹帥陜西辟修掌書¶
　記修曰吾論范公豈以為利哉同其退不同其進可¶
　也辭不就時仁宗更用杜衍范仲淹富弼韓琦分列¶
<pb:KR3k0026_WYG_055-5a>¶
　二府増諫官皆天下名士召修知諫院未幾修起居¶
　注修每勸上延見大臣訪以政事仁宗再出¶
　手詔使條天下事又開天章閣召對賜坐給以筆札¶
　使具疏於前皆皇恐退而上時所宜先者十數事於¶
　是有詔勸農桑興學校革磨勘任子等弊中外悚然¶
　而小人不便相與騰口謗之修常為仁宗分别邪正¶
　勸行其言改右正言知制誥仍知諫院故事知制誥¶
　必試仁宗知修之文有㫖不試與近世楊億陳堯¶
　佐及修三人而已嘗因奏事論及人物仁宗目修曰¶
<pb:KR3k0026_WYG_055-5b>¶
　如歐陽修何處得來初范仲淹之貶饒州也修與尹¶
　洙余靖皆以直仲淹見逐目之黨人自是朋黨之論¶
　起修乃為朋黨論以進以為君子以同道為朋小人¶
　以同利為朋此自然之理也臣謂小人無朋唯君子¶
　則有之蓋小人所好者利禄也所貪者財貨也當其¶
　同利之時暫相黨引以為朋者偽也及其見利而争¶
　先或利盡而反相賊害雖其兄弟親戚不能相保故¶
<pb:KR3k0026_WYG_055-6a>¶
　臣謂小人無朋其暫為朋者偽也君子則不然所守¶
　者道義所行者忠信所修者名節以之修身則同道¶
　而相益以之事國則同心而共濟終始如一故君子¶
　有朋友也為君者但當退小人之偽朋用君子之真¶
　朋則天下治矣遷給事中為羣牧使唐書成拜禮部¶
　侍郎兼翰林侍讀學士修在翰林凡八年知無不言¶
　所言多聴神宗即位遷尚書左丞修性剛直平生¶
　與人盡言無所隱及在二府士大夫有所申請輒面¶
　諭可否雖臺諫論事亦必以是非詰之　除宣徽南¶
<pb:KR3k0026_WYG_055-6b>¶
　院使判太原府修力辭丐易蔡州大略以乆疾昏耗¶
　不任重寄復曰時多喜新竒而臣思守拙衆方興功¶
　利而臣欲循常以譏切王安石遂聴以舊官知蔡州¶
　修在亳已六請致仕比至蔡逾年復請乃以觀文殿¶
　學士太子少師致仕修昔守潁樂其風土因卜居焉¶
　及歸而居室未偹處之怡然不以為意修之在滁也¶
　自號醉翁作亭琅琊山次醉翁名之晩年又自號六¶
<pb:KR3k0026_WYG_055-7a>¶
　一居士曰吾集古録一千卷藏書一萬卷有琴一張有碁¶
　一局而嘗置酒一壺吾老於其間是為六一自為傳刻石¶
　居潁一年而卒諡文忠修於六經長於易詩春秋其所發¶
　明多古人所未見嘗奉詔撰唐本紀表志又自撰五代史¶
　記二書本紀法嚴而詞約多取春秋遺意其表傳志與¶
　遷固相上下修篤於朋友不以貴賤生死易意尹洙孫¶
　復石介梅堯臣既沒皆經理其家或言之朝廷官其子¶
　弟蘇洵以布衣隱居於蜀修得其書獻諸朝當時文士¶
　一有所長必極口稱道唯恐人不知也嘉祐間朝廷進¶
<pb:KR3k0026_WYG_055-7b>¶
　人之路稍狹修建言以館閣育材材既難得其人又難¶
　知則當博採而多蓄之兾一得其間則傑然出為名臣¶
　矣餘亦不失為佳士也遂詔韓琦曽公亮趙概及修各¶
　舉五人一時得士為多修嘗稱故相王曽之言曰恩欲¶
　歸已怨使誰當且曰貧賤常思富貴富貴必履危機此¶
　古人之所歎也唯不思而得既得而不患失之者其¶
　庶幾乎修以論政不合固求去位年未及即告老天¶
<pb:KR3k0026_WYG_055-8a>¶
　下髙之四子發奕棐辨¶
棐字叔弼以父䕃為祕書省正字修嘗書以教棐曰藏¶
　精於晦則明養神以静則安晦所以蓄用静所以應¶
　物善蓄者則不竭善應者則無窮雖學則可至然性¶
　近者得之易也及長舉進士修在位及告老棐不肯¶
　言仕修卒始仕章惇入相棐以秘閣校理知襄州又¶
　知潞州坐元祐黨奪校理元符三年還朝為吏部郎¶
　中遷右司郎中請外以直秘閣知蔡州復係元祐黨¶
　䥴直秘閣罷居潁州卒　修以道徳文章為三朝所¶
<pb:KR3k0026_WYG_055-8b>¶
　知天下學士大夫皆師尊之而棐亦能以文學世其家¶
¶
令狐(千百二十七)¶
¶
　姓纂周文王子畢公髙之後有畢萬仕晉孫魏犨武¶
　子生顆别封令狐因氏焉¶
北史令狐整字延保為西土冠冕曽祖嗣祖紹安咸為¶
　良二千石父虯早以名徳著仕郢州刺史　整沉深¶
　有識量學藝騎射並為河右所推　魏東陽王元榮¶
<pb:KR3k0026_WYG_055-9a>¶
　辟為主簿嘗曰延保西州令望方成重器豈州郡之¶
　職所可縶維但一日千里必基武步後除豐州刺史¶
¶
子熈字長熈性嚴重有雅量所交結必一時名士¶
¶
　博覽羣書尤明二禮仕隋拜滄州刺史風教大洽稱¶
　為良二千石為汴州刺史考績為天下之最賜三百¶
　疋¶
唐令狐徳棻宜州人武徳初遷祕書丞　時大亂後經¶
　籍亡散祕書湮缺徳棻始請帝求天下遺書置吏補¶
　録不數年圖典畧備詔撰定史書修撰之原自徳棻發¶
<pb:KR3k0026_WYG_055-9b>¶
　之髙宗詔問王霸孰先徳棻曰王任徳霸任刑云¶
　云帝曰今何為要對曰唯薄賦歛省征役為要又問¶
　禹湯桀紂所以興亡對曰禹湯罪已其興也勃桀紂¶
　罪人其亡也忽帝悦¶
令狐峘天寳末及進士第博學有口辨楊綰修國史薦¶
　為起居舍人撰玄宗實録屬起居注亡散峘裒掇詔¶
　䇿偹一朝之遺¶
<pb:KR3k0026_WYG_055-10a>¶
令狐彰字伯陽京兆人從安禄山署左衛郎将彰欲以¶
　節自顯悉籍士馬州縣獻欵肅宗大悦　入朝拜滑¶
　亳魏博節度使始滑當冦衝城邑墟榛彰躬訓吏下¶
　檢軍力農無敢犯者嵗時貢賦如期　時吐蕃盗邊¶
　召防秋兵彰遣士三千齎糧所過無秋毫犯餽遺譲¶
　不受時韙其能　李吉甫奏彰忠義奮發不忍棄其¶
　嗣　子通終左衛大將軍¶
令狐楚字慤士徳棻之裔也貢進士京兆尹将薦為第¶
　一時許正倫輕薄士有名長安間能作蜚語楚嫌其¶
<pb:KR3k0026_WYG_055-10b>¶
　争讓而下之鄭儋領太原髙其行由掌書記至判官¶
　徳宗喜文每閲太原奏必能辨楚所為數稱之儋死¶
　軍将亂取楚使草遺奏諸将圜視楚色不變秉筆輒¶
　就以徧示士皆感泣一軍乃安由是名益重　擢職¶
　方員外郎知制誥其為文於牋奏制令尤善每一篇¶
　成人皆傳諷　裴度出太原皇甫鏄薦為中書侍郎¶
　同平章事敬宗立遷宣武節度使　楚外嚴重不可¶
<pb:KR3k0026_WYG_055-11a>¶
　犯而中寛厚待士有禮為政善撫御治有績人人得¶
　所宜　疾甚是夕有大星霣寝上其光燭廷坐與家¶
　人訣乃終¶
令狐綯字子直楚之子舉進士向敏中言於宣宗以為¶
　宰相器即召知制誥入翰林為學士夜召與論人間¶
　疾苦帝出金鏡書曰太宗所著也卿為我舉其要綯¶
　摘語曰至治未嘗任不肖至亂未嘗任賢帝曰三復¶
　乃已綯再拜陛下必欲興王業捨此孰先詩曰惟其¶
　有之是以似之　為翰林承㫖夜對禁中燭盡帝以¶
<pb:KR3k0026_WYG_055-11b>¶
　乗輿金蓮華炬送還院吏望以為天子來及綯至皆驚同¶
　平章事輔政十年¶
令孤滈綯之子及第遷右拾遺當時謂之白衣宰相¶
¶
獨孤(千百二十八)¶
¶
　姓纂其先本姓劉氏當後漢北蕃有右賢王劉去¶
　卑之先尚漢公主因從母姓劉氏後魏在北有四十¶
　六部有伏留屯為部落大人居於雲中¶
<pb:KR3k0026_WYG_055-12a>¶
北史獨孤永業字世基天保初除中書舍人¶
獨孤信美容儀善騎射軍中號為獨孤郎　仕魏除隴¶
　右大都督秦州刺史在州事無壅滯示以禮教勸以¶
　耕桑流人願附者數萬家周文以其信著遐邇故賜名¶
　為信甞馳馬入城其㡌㣲側詰旦而吏人有戴㡌者¶
　咸慕信而側㡌焉　子羅字羅仁拜武衛大将軍¶
獨孤楷字修則在隋拜益州搃管甚有政績蜀中父老¶
　至今稱之　弟盛剛烈有膽畧遷右屯衛将軍¶
唐獨孤及字至之河南人為兒時讀孝經父試之曰兒¶
<pb:KR3k0026_WYG_055-12b>¶
　志何語對曰立身行道揚名於後世天寳末以道舉¶
　髙第代宗以左拾遺召既至上疏陳政曰云云歴濠¶
　舒二州刺史以治課最加司封郎中徙常州甘露降¶
　其廷¶
獨孤郁字古風及之子擢進士第最為權徳輿所稱以¶
　女妻之舉制科髙等進右輔闕　吐突承璀討王承¶
　宗郁執不可挺議鯁固號稱職　擢翰林學士憲宗¶
<pb:KR3k0026_WYG_055-13a>¶
　歎徳輿乃有佳壻詔宰相髙選世族故杜悰尚岐陽¶
　公主然帝猶謂不如徳輿之得郁也¶
¶
南宫(千百二十九)¶
¶
　姓纂文王四友南宫适之後周有南宫極南宫嚚宋¶
　有南宫牛南宫長萬魯桓公後孟僖子生閲號南宫¶
　敬叔生路生㑹生䖍南宫氏見代本¶
史記南宫括字子容魯人　三復白圭之玷¶
¶
端木(千百三十)¶
¶
史記端木賜字子貢衛人孔子弟子利口巧辭孔子常¶
<pb:KR3k0026_WYG_055-13b>¶
　黜其辨¶
¶
巫馬(千百三十一)¶
¶
史記巫馬施字子期魯人孔子弟子¶
¶
澹臺(千百三十二)¶
¶
史記澹臺滅明字子羽武城人孔子弟子状貌甚惡孔¶
　子曰以貌取人失之子羽¶
¶
漆雕(千百三十三)¶
¶
<pb:KR3k0026_WYG_055-14a>¶
史記漆雕徒父漆雕開漆雕哆並孔子弟子¶
　名賢氏族言行類稿卷五十五¶
<pb:KR3k0026_WYG_055-14b>¶

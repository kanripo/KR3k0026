# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.898611
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十
<pb:KR3k0026_WYG_010-1a>¶
¶
卷十¶
欽定四庫全書¶
　名賢氏族言行類稿卷十¶
　　　　　　　　　　　　　宋　章定　撰¶
崔(二百二十一)¶
¶
　姓纂姜姓齊太公生丁公伋生叔乙讓國居崔邑因¶
　氏焉自穆伯至沃枒成良代為卿大夫良十五代孫¶
　意如秦東萊侯生二子伯基仲牟伯基居清河東武¶
　城仲牟居博陵安平並無著姓見姓氏英賢傳¶
左傳僖公二十八年晉侯齊國歸父崔夭次於城濮楚¶
<pb:KR3k0026_WYG_010-1b>¶
　師背&KR0566;而舍¶
襄公二十三年齊侯伐衛商子游御夏之御冦崔如為¶
　右二十七年崔成請老於崔子許之棠無咎弗予曰¶
　崔宗邑也必在宗主　寺人曰崔氏有福¶
成公十七年齊侯使崔杼為大夫慶克佐之帥師圍盧¶
　崔杼崔武子也¶
後漢崔駰字亭伯涿郡人十三通詩易春秋善屬文¶
<pb:KR3k0026_WYG_010-2a>¶
　竇憲揖為上客出為長岑長　子瑗字子玊明天官¶
　厯數舉茂才遷汲令開稻田數百頃百姓歌之　子¶
　寔字子真舉至孝獨行除為郎明於政體吏才有餘¶
　為五原太守教民紡績織絍民以免寒苦母劉氏有¶
　母儀淑德博覽書傳常訓寔以臨民之政寔之善績¶
　母有助焉　崔氏世有羙才兼以沉淪典籍遂為儒¶
　林之家¶
文苑崔琦字子瑋少遊學京師以文章博通稱舉孝㢘¶
　為郎　數引古今成敗以戒梁冀冀不能受乃作外¶
<pb:KR3k0026_WYG_010-2b>¶
　戚箴¶
魏志崔琰字季圭遷中尉鬚長四尺甚有威重朝士瞻¶
　望而太祖亦敬憚焉¶
崔林字德儒除鄔長貧無車馬單歩之官德政為最擢¶
　為翼州主簿　後遂為司空¶
晉書崔洪字良伯博陵人少以清厲顯名骨鯁不同於¶
　物人有過輙面折之　為尚書左丞語曰叢生棘刺¶
<pb:KR3k0026_WYG_010-3a>¶
　來自博陵在南為鷂在北為鷹　遷吏部尚書　子¶
　郎散騎侍郎亦以正直稱¶
儒林崔遊字子相自少及長口未嘗語及財利　為氐¶
　池長甚有恵政¶
南史崔祖思字敬元琰七世孫仕齊為青冀二州刺史¶
　在政清勤而謙卑下士　叔父景真位平昌太守有¶
　恵政常懸一蒲鞭而未嘗用去任之日土人思之為¶
　立祠　子元祖為東海太守上每思之時節恒賜手¶
　敕賞賜有加¶
<pb:KR3k0026_WYG_010-3b>¶
崔仲文位徐州刺史後除黄門侍郎¶
儒林崔靈恩仕梁兼博士　解析經理甚有精致¶
　都下舊儒咸稱重之¶
文學崔慰祖字恱宗父慶緒梁州刺史慰祖料得父時¶
　假貰文疏悉火焚之¶
孝義崔懐順清河東武城人也¶
北史崔宏字玄伯少有雋才號曰冀州神童　領冀州¶
<pb:KR3k0026_WYG_010-4a>¶
　從事出緫庶事入為賔友衆務修理處斷無滯　仕¶
　魏為黄門侍郎　陳古人制作之體及往代廢興之¶
　由甚合上意未嘗謇諤忤㫖亦不諂諛茍容　子浩¶
　字伯深博覽經史玄象陰陽百家之言無不該覽明¶
　博士祭酒常校帝經書　嘗與明元論事帝¶
　大恱語至中夜賜浩御縹醪酒水精鹽曰朕味卿言¶
　若此鹽酒故與卿同其味也　博聞強識精於天人¶
　之㑹　明識天文好觀星變　加侍中特進　纎尫¶
　懦弱手不能彎弓持矛其胷中所懐乃踰於甲兵¶
<pb:KR3k0026_WYG_010-4b>¶
崔逞字叔祖道武禮遇甚厚拜尚書録三十六曹尋除¶
　御史中丞文學噐識當年之俊　子頥字太冲為冀¶
　州刺史¶
崔休字恵盛舉秀才入京師累遷黄門侍郎　為渤海¶
　太守性嚴明雅長政體下車先戮豪滑數人姦盜莫¶
　不擒剪入為吏部郎中　歴幽青二州刺史皆以清¶
　白稱　入為度支七兵殿中三尚書久在臺閣明習¶
<pb:KR3k0026_WYG_010-5a>¶
　典故朝廷疑議咸取正焉　諸公咸謂崔尚書下意¶
　處不可異也　子㥄字長孺仕魏歴黄門侍郎　齊神¶
　武常言崔㥄應作令僕恨其精神太遒　李渾將聘¶
　梁名軰畢萃㥄後到一坐無復談話鄭伯猷嘆曰身¶
　長八尺面如刻畫謦欬為洪鍾響胷中貯千卷書使¶
　人那得不畏服　子贍字彦通李神雋曰昨見崔㥄¶
　兒便為後生第一年十五署主簿楊愔引為中書侍¶
　郎　後除太子中庶子敕曰東宫弱年未陶訓義卿¶
　儀形風徳人之師表故勞卿朝夕遊處開發㓜蒙¶
<pb:KR3k0026_WYG_010-5b>¶
　贍性方重好讀書酒後清言聞者莫不傾耳　㥄弟¶
　仲文為丞相掾沙苑之敗持馬尾渡河波中乍没乍¶
　出齊神武曰卿為君為親不顧萬死可謂家之孝子¶
　國之忠臣也　㥄為侍中仲文為銀青光禄大夫同¶
　日拜授時云兩鳳連飛¶
崔儦字岐叔署其戸曰不讀五千卷書者無得入此室¶
　初舉秀才為散騎侍郎　歴尚書郎與李若俱見稱¶
<pb:KR3k0026_WYG_010-6a>¶
　重語曰京師灼灼崔儦李若　仕隋累遷散騎侍郎¶
崔遹字寧祖有名於時為慕容垂尚書左丞　曽孫延¶
　壽冀州主簿　延壽字隆宗簡率友悌居䘮以孝聞¶
　位蘭陵燕二郡太守¶
崔鍳字神具綽之子也為徐州刺史於州銅冶為農具¶
　兵人獲利¶
崔伯謙字士遜齊神武召補相府功曹稱之曰伯謙清¶
　直奉公真良佐也除濟北太守縣公田多沃壤咸易¶
　之以給人又改鞭用熟皮為之不忍見血示恥而已¶
<pb:KR3k0026_WYG_010-6b>¶
¶
後除鉅鹿太守¶
¶
崔辨字神通獻文拜為武邑太守政事之餘專以勸學¶
　子景儁鯁正有髙風好古博渉以經明行修拜中書¶
　博士¶
崔楷字季則為左中郎將性嚴烈能摧挫豪強語曰莫¶
　獬廌付崔楷¶
崔士謙仕周授荆州刺史外禦強敵内撫軍人風化大¶
<pb:KR3k0026_WYG_010-7a>¶
　行號稱良牧考績常為天下之最　子彭事母以孝¶
　聞後遷驃騎將軍　善射聞於虜庭　士謙弟說遷¶
　涼州刺史　子弘度拜襄州緫管長安語曰寧飲三¶
　斗醋不見崔弘度¶
崔挺字雙根舉秀才射䇿髙第拜中書博士　拜光州¶
　刺史孝文帝問以臨邊之畧因及文章甚恱之謂侍¶
　臣曰擁旄者皆如此何憂哉子孝芬字恭梓累遷定¶
　州大中正　後兼吏部尚書¶
崔猷字宣猷性鯁正有軍國籌畧　智畧明贍有應變¶
<pb:KR3k0026_WYG_010-7b>¶
　之才終授大將軍　子仲方字不齊隋文帝初上便¶
　宜十八事授司農少卿　從叔昻字懐逺事母以孝¶
　聞孝芬曰此兒終當逺至是吾家千里駒也　仕齊¶
　兼大司農卿轉廷尉卿　典京畿詔獄　齊文宣指¶
　昻曰此是國家名臣又曰崔昻直臣¶
崔振字延根孝文徵為尚書左丞　以才幹被擢當世¶
　為榮　除廷尉少卿　為肆州刺史在任有政績¶
<pb:KR3k0026_WYG_010-8a>¶
崔季舒字叔正仕齊累遷儀同三司推薦人士奬勸文¶
　學¶
崔暹字季倫累遷定州大中正　遷御史中尉　魏帝¶
　宴華林園謂神武曰朝廷中有直言彈劾不避親戚¶
　者王可勸酒神武言唯崔暹一人敢以酒勸後遷太¶
　常卿¶
崔延伯少以武壯聞除征虜將軍　志尚雄猛國之名¶
　將¶
崔光本名孝伯拜著作郎為孝文所知待常曰孝伯才¶
<pb:KR3k0026_WYG_010-8b>¶
　浩浩如黄河東注固今日之文宗也後兼侍中　子¶
　劼字彦玄仕齊轉五兵尚書　弟子鴻字彦鸞為散¶
　騎常侍丁父憂甘露降其廬前樹¶
崔亮字敬儒仕魏累遷吏部郎㢘慎明决尚書郭祚每¶
　云非崔郎中選事不辦遷吏部尚書三子士安士和¶
　士泰並強幹善於當世　從父弟光韶遷青州長史¶
　清直明斷吏人畏愛之再遷廷尉卿居雅仗正有國¶
<pb:KR3k0026_WYG_010-9a>¶
　士之風其家資産皆弟光伯所營光伯亡悉焚其契¶
¶
光伯為北海太守明帝詔曰光伯自涖海沂清風¶
¶
　逺著可更任三年以廣風化¶
崔道固字季堅美容貌善舉止宋孝武曰道固容止如¶
　此豈可為寒士　歸魏為南冀州刺史¶
崔彦穆仕周進驃騎大將軍　詔使於陳彦穆噐度方¶
　雅風韻閑曠甚為江表所稱¶
隱逸崔廓字士玄山東學者皆宗之不應辟命　子賾¶
　字祖濬為豫章王侍讀後去王重之不已遺書曰足¶
<pb:KR3k0026_WYG_010-9b>¶
　下博聞強記視漢臣之三篋似陟蒙山對梁相之五¶
　車若吞雲夢¶
列女房愛親妻崔氏性嚴明有髙節歴覽書傳多所聞¶
　知王景伯為太守每有疑獄常先請焉¶
鄭善果母崔氏性賢明有節操　善果出聽事母輙坐¶
　胡床於障後察之聞其剖斷合理歸則大恱若行事¶
　不允乃蒙袂而泣終日不食善果由此克己號為清¶
<pb:KR3k0026_WYG_010-10a>¶
　吏¶
唐崔善為貝州人巧于厯數仕隋四方有疑獄悉令按¶
　訊皆究其情　隋亂勸髙祖圗天下擢尚書以清察¶
　稱¶
崔敦禮字安上咸陽人渉書傳以節義自將武德中官¶
　通事舍人善辭令進止觀者皆悚　擢中書舍人四¶
　遷兵部侍郎出為靈州都督　㑹薛延陀冦邊與李¶
　勣合兵破之　通知四夷情偽少慕蘇武為人故¶
　屢使突厥前後建明允㑹事機¶
<pb:KR3k0026_WYG_010-10b>¶
崔義玄貝州人太宗討世充數用其謀東都平轉隰州¶
　都督府長史真觀初歴左司郎中兼韓王府長史與¶
　王友孟神慶志趣不同而俱以介直自任義玄有章¶
　句學先儒疑繆或音詁不通者輙采諸家條分節解¶
　能自正之髙博士討論五經¶
崔神基長壽中為司賔卿同鳳閣鸞臺平章事舉明經¶
　武后時累遷萊州刺史入朝行制億歲殿奏事稱㫖¶
<pb:KR3k0026_WYG_010-11a>¶
¶
始至有詔改錢弊法州縣布下俄而物價踊昻百¶
¶
　賈驚擾神基質其非于朝果豪猾妄為之后喜下制¶
　褒美　弟神慶¶
崔琳明政事琳與弟太子詹事珪光禄卿瑶俱列棨㦸¶
　世號三㦸崔家　初玄宗每命相皆先書其名一日¶
　書琳等各覆以金甌㑹太子入帝謂曰此宰相名若¶
　自意之誰乎即中且賜酒太子曰非崔琳盧從愿乎¶
　帝曰然賜太子酒時兩人有宰相望¶
崔融字安成齊州人擢八科髙弟累補宫門丞崇文殿¶
<pb:KR3k0026_WYG_010-11b>¶
　學士遷鳳閣舍人　為文華婉當時未有軰者朝廷¶
　大筆多手敕委之其洛出寳圗頌尤工¶
崔從字子乂隱太原山中㑹歳饑拾橡實以飯講學不¶
　廢擢進士第為人嚴偉立朝稜稜有風望不喜交權¶
　利忠厚而讓¶
崔能字子才與從皆秉節居鎮世傳為榮¶
崔慎由字敬止聰警強記資端厚有父風采由進士第¶
<pb:KR3k0026_WYG_010-12a>¶
　擢賢良方正異等官至太子太保¶
崔安潛字進之擢進士第王仙芝冦河南安潛募人増¶
　陴繕械不以力費斬賊二千仙芝解去　數除盜賊¶
　有功於吏事尤長¶
崔彦曽曉律令長於撫民¶
崔仁師定州人陳叔達薦仁師才任史官　正觀初改¶
　殿中侍御史　時青州有男子謀逆有司捕支黨纍¶
　繫填獄詔仁師按覆諸囚咸叩頭曰崔公仁恕必無¶
　枉者由是知名　遷度支郎中嘗口陳移用費數千¶
<pb:KR3k0026_WYG_010-12b>¶
　名太宗恠之詔杜正倫持簿使仁師對唱無一謬帝¶
　竒之　帝幸翠微宫上清暑賦以諷帝稱善¶
崔湜字澄瀾第進士父子同為侍郎　與弟液澄以文¶
　翰居要官每宴私自比晉王謝嘗曰吾一門入仕歴¶
　官未嘗不為第一　湜執政年三十八嘗暮出端門¶
　緩轡諷詩張說歎曰文與位固可致年不可及¶
崔液字潤甫工五言詩湜呼曰海子我家龜龍也　作¶
<pb:KR3k0026_WYG_010-13a>¶
　幽征賦以見意　澄本名滌元宗改焉¶
崔玄暐博陵人舉明經　居父䘮盡禮所守以清白名¶
　母亡哀毁丼露降　為天官侍郎當公介然不受私¶
　謁三世不異居家人怡怡如也族人貧孤者撫養教¶
　厲少頗属辭晩以非己長專意經術¶
崔渙博綜經術長論議　吏部侍郎嚴挺之施特榻試¶
　彛尊銘謂曰子清廟噐故以題相命　出為巴西太¶
　守玄宗西狩迎謁于道帝見占奏以為明治體恨得¶
　之晩　子縱授藍田令德化大行縣人立碑頌¶
<pb:KR3k0026_WYG_010-13b>¶
崔碣字東標及進士第為河南尹決王可久妻按得罪¶
　狀實以妻還之時淫潦獄決而霽都民相語歌舞於¶
　道¶
崔日用滑州人擢進士第　㑹帝誕日采詩大小雅二¶
　十篇及司馬相如封彈書獻之借以諷諭¶
崔日知字子駿少貧力學以明經進自以處朝廷久每¶
　入謁必與尚書齒時謂尚書裏行¶
<pb:KR3k0026_WYG_010-14a>¶
崔沔字善冲京兆人事親篤孝擢進士舉賢良方正髙¶
　第不中者誦訾之武后敇有司覆試對益工遂為第¶
　一岑義歎曰君今郄詵也　性舒遲進止雍如當官¶
　則正言不得而屈　喜論得失嘗曰百官分職上下¶
　相維以成至治豈可俛首懐禄邪　儉約自持禄廩¶
　隨散宗族不治居宅嘗作陋室銘以見志¶
崔隱甫貝州人遷洛陽令胡鶵善笛有寵嘗負罪匿禁¶
　中帝召隱甫指曰就卿丐此人對曰陛下輕臣而重¶
　樂工請解官帝遽謝與胡鶵隱甫殺之拜御史大夫¶
<pb:KR3k0026_WYG_010-14b>¶
¶
初臺無獄季乾祐為大夫請置獄隱甫執故事廢¶
¶
　掘諸獄　帝嘗詔校外官歲考異時必委曲㕘審竟¶
　春未定隱甫一日㑹朝集使詢逮檢實其暮皆訖議¶
　者服其敏　不肯見牛仙客　所至潔介自守明吏¶
　治在職以彊正稱¶
崔圎字有裕貝州人志向卓邁喜學兵家　開元中舉¶
　遺逸以鈐謀對策甲科銳功名初聞難刺楊國忠意¶
<pb:KR3k0026_WYG_010-15a>¶
　乃治城浚隍列館宇儲什具帝次河池圎䟽具陳蜀¶
　土腴糓羡儲供易辦帝省書泣下曰世亂識忠臣拜¶
　平章事　肅宗立命赴行在所帝為製遺愛碑於蜀¶
　以寵之徙淮南節度使在鎮六年請朝京師吏民乞¶
　留¶
崔光逺系出博陵祖敬嗣中宗徳之及有同姓名者每¶
　擬官帝輒拜後召見悮乃訪真敬嗣已死即授其子¶
　五品官¶
崔祐甫字貽孫第進士遷中書舍人性剛直遇事不囬¶
<pb:KR3k0026_WYG_010-15b>¶
¶
時侍郎闕祐甫攝省事數與宰相常衮爭議不平¶
¶
　㑹朱泚軍中猫䑕同乳表其瑞詔示衮衮率羣臣賀¶
　祐甫曰可弔不可賀代宗異其言　至徳以來天下¶
　戰討官賞謬紊元載誅衮當歸凢奏請一杜絕之惟¶
　文辭入第乃得進然無所甄異賢愚同滯及祐甫則¶
　薦舉惟其人不自疑畏推至公以行未踰時除授幾¶
　八百貟莫不諧允神策軍使王駕鶴者權震中外帝¶
<pb:KR3k0026_WYG_010-16a>¶
　將代之懼其變以問祐甫祐甫召駕鶴語移時而代¶
　者已入軍中矣　淄青李正己畏帝威斷表獻錢三¶
　十萬緡帝意其詐祐甫曰正己誠詐不如因遣勞其¶
　軍帝曰善議者韙其謀謨謂可復貞觀開元之治¶
　故事門下侍郎未有贈三師者帝以其有大臣節特¶
　異寵之¶
崔植字公脩博通經史於易尤䆳元和中為給事中皇¶
　甫鎛判度支建言減百官俸植對還詔書　長慶初¶
　拜中書侍郎同平章事穆宗問貞觀開元中治道最¶
<pb:KR3k0026_WYG_010-16b>¶
　盛何致對云云今願陛下以無逸為元龜¶
崔寧貝州人嚴武為劒南節度使　奏為漢州刺史吐¶
　蕃破招靜等州武遣寧簿賊城虜衆驚相謂曰寧神¶
　兵也¶
崔漢衡博州人沉懿博厚善與人交　漢衡誠信素著¶
　虜亦尊重屢使幽州還命稱㫖¶
崔造字元宰深州人與韓㑹盧東羙張正則三人友善¶
<pb:KR3k0026_WYG_010-17a>¶
　好言當世事自謂王佐才故號四宜　貞元元年以¶
　給事中同平章事帝謂造敢言為能立事故不次用¶
　之　造久在江左疾錢糓諸使罔上或干没自私乃¶
　建言天下兩稅請委本道觀察刺史諸道有鹽鐵處¶
　仍置巡院歲盡宰相計最殿以聞¶
崔戎字可大元昡從孫也舉明經雲南亂戎持節劒南¶
　為宣撫使奏罷稅外薑芋錢公私便之　為華州刺¶
　史吏以故事置錢萬緡為刺史私用戎不取及去召¶
　吏曰籍所置錢享軍　徙兖海沂密觀察使民擁留¶
<pb:KR3k0026_WYG_010-17b>¶
　于道不得行乃休傳舍民取其鞾至兖州鉏滅姦吏¶
　十餘民大喜子雍¶
崔元畧博州人第進士¶
崔鉉字台碩擢進士第㑹昌中拜中書侍郎同平章事¶
　凢三歲至宰相出為淮南節度使帝餞太液亭賜詩¶
　寵之¶
崔龜從字元告初舉進士復以賢良方正拔萃三中其¶
<pb:KR3k0026_WYG_010-18a>¶
　科遷太博士最眀禮家㳂革¶
崔沆字内融鉉之子也¶
崔邠字處仁貝州人三世一爨當時言治家者推其法¶
　第進士復舉賢良方正遷補闕上䟽論裴延齡姦以¶
　鯁亮知名　性温裕沉密行已簡儉憲宗器之　為¶
　太常卿故事太常始視事大閱四部樂都人縱觀邠¶
　自第去帽親導母輿公卿見者皆避道都人榮之¶
崔郾字廣畧邠弟姿儀偉秀人慕之然不可狎也中進¶
　士第遷吏部員外郎下不敢欺每擬吏親挾格褒㸃¶
<pb:KR3k0026_WYG_010-18b>¶
　必當寒逺無留才　三遷諫議大夫　敬宗嗣位拜¶
　翰林侍講學士謝曰陛下使臣侍講半歲不一問經¶
　義臣無功不足副厚恩帝曰朕少閒當請益　為虢¶
　州觀察使先是上供財乏則奪吏俸助輸率八十萬¶
　郾曰吏不能贍私安暇䘏民吾不能獨治安能自封¶
　以府常費代之　又詔賦粟輸太倉者歲數萬石民¶
　困於輸郾乃旁流為大敖受粟竇而注諸艚民恱忘¶
<pb:KR3k0026_WYG_010-19a>¶
　輸之勞　治虢以寛經月不笞一人及涖鄂則嚴法¶
　一不貸或問其故陜土瘠而民勞吾撫之所服鄂土¶
　沃民剽雜以夷俗非威未能政貴知變也¶
崔鄲邠弟及進士第文宗末同平章事　崔氏四世緦¶
　麻同爨兄弟六人至三品邠郾鄲凢為禮部五吏部¶
　再唐興無有也居光徳里宣宗曰鄲一門孝友可為¶
　士林法因題曰徳星堂里為徳星社¶
崔鄯及進士第¶
崔衍字著深州人擢明經調清源令勸民力田懐附流¶
<pb:KR3k0026_WYG_010-19b>¶
　亡歴蘇虢二州　遷宣歙池觀察使簡靜為百姓所¶
　懐幕府奏聘皆有名士¶
崔宏禮字從周磊落有大志通兵畧過宣武從劉元佐¶
　獵夷門元佐臂鷹與馳逐急緩在手一軍驚曰安得¶
　此竒客　及進士第遷河陽節度使治河内秦渠溉¶
　田千頃　歲收八萬斛　李同捷叛宏農破之獲鎧¶
　裝數十萬　李祐以鄭滑兵三千入齊而潰宏禮為¶
<pb:KR3k0026_WYG_010-20a>¶
　出鄆兵二千祐遂大破賊尸藉十餘里祐望鄆拜曰¶
　活我者崔公也¶
崔玄亮字晦叔磁州人擢進士第遷寧歙二州刺史民¶
　山處輸租者苦之許計斛輸錢民賴其力　改諫議¶
　大夫朝廷推為宿望每遷官讓形於色鄭注搆宋申¶
　錫捕逮倉卒内外震駭玄亮率諫官叩延英苦諍反¶
　復數百言衆服其不撓由此名重朝廷¶
崔羣字敦詩貝州人未冠舉進士陸贄主貢舉梁肅薦¶
　其有公輔才擢甲科舉賢良授祕書省累遷中書舍¶
<pb:KR3k0026_WYG_010-20b>¶
　人數陳讜言憲宗嘉納　田季安以五千錢助營開¶
　業佛祠羣以無名之獻不當受有詔却之　權長孺¶
　坐罪抵死其母耄丐子以養帝問宰相羣對冝即遣¶
　使諭㫖於是免死凢啓奏平恕如此　處州刺史苖¶
　積進羡錢七百萬羣以受之失信天下請還賜其州¶
　以紓下戸之賦¶
崔損字至無中進士博學宏辭　後歴華要至宰相¶
<pb:KR3k0026_WYG_010-21a>¶
崔咸字重易博州人擢進士第中宏辭為御史處正特¶
　立風采動一時　遷陜虢觀察使日痛飲夜分輒決¶
　事無一毫差吏稱為神咸素有髙世志造詣嶄逺間¶
　游終南山乘月吟嘯至感慨泣下諸文中歌詩最善¶
崔珙父頴官同州刺史生八子皆有才世以擬漢荀氏¶
　八龍　珙為人有威重精吏治以拔萃異等累擢嶺¶
　南節度使入對延英文宗訪治撫後先珙對精亮有¶
　理趣帝咨嗟子㳙¶
崔琯字從律珙之兄舉進士賢良方正皆髙第　行方¶
<pb:KR3k0026_WYG_010-21b>¶
　介有器藴人屬以為相卒不至當時共咨嘆云　弟¶
　璪璵尤顯¶
崔澹璵之子舉止秀峙時謂玉而冠者擢進士第時士¶
　大夫以流品相尚推名徳者為之首而澹與焉¶
崔逺澹之子有文而風致整峻世慕其為人目曰釘座¶
　梨言座所珍也　諸崔自咸通後有名歴臺閣藩鎮¶
　者數十人天下推士族之冠¶
<pb:KR3k0026_WYG_010-22a>¶
崔彦昭字思文清河人淹貫儒術擢進士第吏治精明¶
　所至課最　由河陽節度使徙河東先是沙陀諸郎¶
　多犯法彦昭撫循有威惠三年境内大治耆老叩闕¶
　願留詔可¶
崔信明青州人生日方中有異雀鳴集庭樹¶
　太史占此兒將以文顯及長彊記美文章髙孝基曰¶
　崔生才冨為一時冠¶
崔元翰舉進士博學宏辭賢良方正皆異等知制誥其¶
　訓辭温厚有典誥風其好學老不倦用思精緻馳騁¶
<pb:KR3k0026_WYG_010-22b>¶
　班固蔡邕間以自名家¶
五代崔居儉清河人也祖蠡父蕘皆為唐名臣居儉羙¶
　文辭風骨清秀少舉進士梁真明中為中書舍人翰¶
　林學士御史中丞唐莊宗時為刑部侍郎太常卿崔¶
　氏自後魏隋唐與盧鄭皆為甲族吉凶之事各著家¶
　禮至其後世子孫專以門望自髙為世所嫉¶
崔稅字子文深州安平人也父涿唐末為刑部郎中梁¶
<pb:KR3k0026_WYG_010-23a>¶
　貞明三年舉進士開封尹王瓚辟掌奏記稅性至孝¶
　其父涿病不肯服藥曰死生有命何用藥為稅屢進¶
　醫藥不納每賓客問疾者稅輒迎拜門外泣涕而告¶
　之涿終不服藥而卒　晉高祖時以戸部侍郎為學¶
　士承㫖權知天福二年貢舉時有進士孔英者素有¶
　醜行為當時所惡稅既受命徃見桑維翰維翰素貴¶
　嚴尊而語簡謂稅曰孔英來矣稅不喻其意以謂維¶
　翰以孔英為言乃考英及第物議大以為非即罷學¶
　士宋尚書左丞遷太常卿¶
<pb:KR3k0026_WYG_010-23b>¶
宋朝崔彦進大名人也少有膂力善騎射漢乾祐中隷¶
　周大祖帳下累遷至昭州刺史至國初從征李筠為¶
　先鋒以功領武信軍節度使¶
崔翰字仲文京兆人也少有大志風姿偉秀太祖一見¶
　而竒之以隷麾下及即位擢至刺史至太宗嗣位進¶
　端州團練使　太宗講武近郊命翰專金鼓軍容甚¶
　整肅太宗恱以藩邸時金帶賜之　知定州又徙鎮¶
<pb:KR3k0026_WYG_010-24a>¶
　鎮安帥高陽召還以疾留京師疾間見於太宗言曰¶
　臣不願死於家願馬革裹尸死於邊塞太宗壯其言¶
　復令赴治所卒翰沉毅有謀所至多成功輕財好施¶
　死之日家無餘貲晩年酷信釋氏云¶
崔鶠字徳符潁州陽翟人也舉進士宣和末通判寧化¶
　軍朝廷悟其賢召為殿中侍御史既至而欽宗即位¶
　徙右正言即上章乞斬蔡京以謝天下為萬世亂臣¶
　賊子之戒　以疾求致仕乃以直龍圖閣提舉崇福¶
　宫　鶠有古學為文雄深作詩清峭學者稱之¶
<pb:KR3k0026_WYG_010-24b>¶
崔立字本仁許州長葛人也舉進士積官至給事知濠¶
　州以工部侍郎致仕　立淳謹喜論事方朝廷講禮¶
　文之事士大夫爭獻贊頌立獨言水發徐兖旱連江¶
　淮無為有烈風金陵有大火是天所以戒驕矜也而¶
　中外多士上雲露草木禽蟲諸物之常瑞此何足為¶
　治道言哉願詔史官勿復紀録¶
崔頥正開封雍丘人也與弟偓佺並舉進士明經為國¶
<pb:KR3k0026_WYG_010-25a>¶
　子直講咸平初年真宗召頥正日赴御書院說尚書¶
　至十巻以老致仕仍充直講改博士¶
崔偓佺自連江尉李至奏為直講後遇真宗幸國子監¶
　召偓佺說尚書義真宗甚善之¶
崔遵度字堅白本江陵人也舉進士祥符初同修起居¶
　注真博士祀汾陰為左司諫遵度掌右史¶
　十餘載立殿墀上常退匿楹間慮為上所見其恬於¶
　勢利有如此仁宗為皇太子遷左諭徳卒特贈工部¶
　侍郎¶
<pb:KR3k0026_WYG_010-25b>¶
¶
郲(二百二十二)¶
¶
殷氏子孫食采於郲因以為氏¶
¶
萊(二百二十三)¶
¶
左傳萊子國為齊所滅以國為氏今萊州是其故地晉¶
　有大夫萊駒漢有萊章　北海今青州有萊氏¶
¶
哀(二百二十四)¶
¶
風俗通魯哀公之後漢有哀章述異記宋有哀道訓¶
<pb:KR3k0026_WYG_010-26a>¶
　南康贛縣宋哀道訓道遷代居贛今處州多此姓¶
¶
開(二百二十五)¶
¶
衛公子開方之後漢有開章¶
¶
槐(二百二十六)¶
¶
左傳冨父槐之後以王父字為氏¶
¶
囬(二百二十七)¶
¶
祝融子吴囬之後　又古賢者方囬之後¶
¶
敳(二百二十八)¶
¶
八敳隤敳之後以王父字為氏¶
<pb:KR3k0026_WYG_010-26b>¶
¶
懐(二百二十九)¶
¶
無懐之後吴志顧雍傳有尚書郎懐叙　春秋時野王¶
　邑漢為河内郡武徳初於栢崖城置懐州¶
¶
槐(二百三十)¶
¶
殷王帝槐之後唐有槐元忠槐公儉並居揚州¶
　名賢氏族言行類稿卷十¶

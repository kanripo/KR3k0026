# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.663071
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四十六
<pb:KR3k0026_WYG_046-1a>¶
¶
卷四十六¶
欽定四庫全書¶
　名賢氏族言行類稿卷四十六¶
　　　　　　　　　　　　　宋　章定　撰¶
謝(九百三)¶
¶
　姓纂姜姓炎帝之𦙍申伯以周宣王舅受封於謝今¶
　汝南謝城是也後失爵以國為氏焉魯有謝息¶
後漢謝弼字輔宣中直方正為鄉邑所宗師建寧中詔¶
　與有道之士對䇿除郎中¶
謝該字文儀明春秋左氏為世名儒門徒數千百人¶
<pb:KR3k0026_WYG_046-1b>¶
方術謝夷吾字堯卿舉孝亷為夀張令遷鉅鹿太守所¶
　在愛育人物有善績第五倫令班固為文以薦之云¶
　才兼四科行包九德誠社稷之元龜大漢之棟甍¶
晉謝鯤字幼輿好老易善鼓琴為豫章太守涖政清肅¶
　百姓愛之一丘一壑自謂過庾亮¶
謝尚字仁祖八歲神悟夙成父鯤嘗攜之送客或曰此¶
　兒一坐之顔回也　脫畧細行不為流俗之事¶
<pb:KR3k0026_WYG_046-2a>¶
謝安字安石少有重名放情丘壑自然有公輔之望¶
　髙卧東山諸人每言安石不肯出將如蒼生何　安¶
　妻見家門貴盛而安獨靜退謂曰丈夫不如此也安¶
　掩鼻曰恐不免耳　年四十餘桓温請為司馬既到¶
　温甚喜言生平歡笑竟日既出温問左右頗嘗見我¶
　有如此客不温後詣安值其理髪安性遲緩久而方¶
　罷使取幘温見留之曰令司馬著帽進其見重如此¶
¶
苻堅百萬次於淮肥為征討大都督方圍棋賭别¶
¶
　墅夜還指授將帥各當其任　及謝𤣥破賊驛書至¶
<pb:KR3k0026_WYG_046-2b>¶
　安對客圍棋了無喜色及罷還過户限心喜甚不覺¶
　屐齒之折乃其真也　文雅過王導東山之志始末¶
　不渝　捉蒲葵扇而價增數倍　子琰¶
謝琰字瑗度弱冠以貞幹稱有軍國才用為㑹稽内史都¶
　督五郡　子混字叔源歴尚書左僕射　奕字無奕豫¶
　州刺史　子𤣥字幼度叔父安嘗約子姪曰子弟亦何¶
　豫人事而正欲使其佳𤣥曰譬如芝蘭玉樹欲使其生¶
<pb:KR3k0026_WYG_046-3a>¶
　於庭階耳其使才雖履屐間亦得其任　以精鋭八¶
　千破苻堅百萬於淮肥聞風聲鶴唳以為王師至¶
謝萬字萬石早有時譽領淮南太守王羲之曰萬才流¶
　經通處廊廟參諷議故是後來一器今屈其邁往之¶
　氣以俯順荒餘近是違才易務矣謝氏尤秀彦者稱¶
　封胡羯末¶
謝朗字長度善言𤣥理文義艷發終東陽太守¶
謝絢字宣映曾戲調其舅袁湛湛曰汝父昔已輕舅汝¶
　今復加我可謂世無渭陽情也¶
<pb:KR3k0026_WYG_046-3b>¶
謝石字石奴累遷尚書僕射¶
謝邈字茂度剛鯁無所屈撓累遷侍中¶
謝沉字行思㑹稽人博學士明練經史事母至孝　徴¶
　為太學博士¶
隠逸謝敷字慶緒㑹稽人澄清寡欲隠於大平山　初¶
　月犯少微俄而敷死¶
王凝之妻謝氏字道韞叔父安嘗内集雪下安曰何所¶
<pb:KR3k0026_WYG_046-4a>¶
　似也安兄子朗曰散鹽空中差可擬韞曰未若栁絮¶
　因風起　神情散朗有林下風氣¶
南史謝晦字宣明晉太常裒之𤣥孫渉獵文義博贍多¶
　通從武帝征關洛内外要任悉委之時謝混風華為¶
　江左第一嘗與晦俱在武帝前帝目之曰一時頓有¶
　兩玉人耳　次兄瞻字宣逺六歲能屬文後為豫章¶
　太守與叔混族弟靈運俱有盛名嘗作喜霽詩靈運¶
　寫之混詠之王𢎞在坐歎以為三絶㬭字宣鏡晦之¶
　弟位黄門侍郎　澹字景恒晦之從叔任達仗氣不¶
<pb:KR3k0026_WYG_046-4b>¶
　營當世與范泰為雲霞之交後位侍中　裕字景仁¶
　晦從父累遷為左僕射　子恂字泰温位鄱陽太守¶
¶
恂子孺子多藝能尤善聲律出為廬江郡辭宋武¶
¶
　帝曰謝孺子不可屈為小郡乃以為司徒主簿　恂¶
　子璟少知名齊竟陵王子良開西邸招文學璟亦預¶
　焉　子微字𤣥度魏中山王元畧還北梁武帝餞於¶
　武德殿賦詩三十韻限三刻成微二刻便就又為臨¶
<pb:KR3k0026_WYG_046-5a>¶
　汝侯猷製放生文亦見賞於世後除尚書左丞　純¶
　字景懋景仁弟　純弟甝字景甝位司徒右長史¶
　甝弟述字景先小字道兒與劉湛為異常之交湛毎曰¶
　我見謝道兒未嘗足三子綜約緯緯子朓字𤣥暉少¶
　好學有美名文章清麗善草𨽻長五言詩沈約常云¶
　二百年來無此詩也遷尚書吏部郎好奬人才孔顗¶
　粗有才筆未為時知孔珪嘗令草讓表以示朓朓嗟¶
　吟良久手自折簡寫之謂珪曰士子聲名未立應共¶
　奬成何惜齒牙餘論嘗直中書省賦詩有蒼苔依砌¶
<pb:KR3k0026_WYG_046-5b>¶
　上紅藥當堦翻之句(見昭明文選)　方明裕從祖弟祖鐵¶
　字鐵石位永嘉太守方明體素羸弱而勇決過人為¶
　丹陽尹有能名轉㑹稽太守不拘文法濶畧苛細務¶
　在統領貴族豪士莫敢犯禁除比伍之坐判久繫之¶
　獄東土稱詠之子惠連年十歲能屬文靈運加賞之¶
　云每有篇章對惠連輒得佳語嘗於永嘉西堂思詩¶
　不就忽夢見惠連即得池塘生春草大以為工嘗為¶
<pb:KR3k0026_WYG_046-6a>¶
　雪賦以髙麗見竒弟惠宣位臨川太守¶
謝靈運奕之曾孫文章之美為江左第一為太子左衛¶
　率朝廷唯以文義處之為永嘉太守郡有名山水肆¶
　意逰遨理人聽訟不復關懐　每有一首詩貴賤競¶
　寫名動都下徴為祕書監遷侍中　詩書皆兼獨絶¶
　每文竟手自寫之文帝稱為二寶　鑿山浚湖功役¶
　無已常着木屐登山　子鳳鳳子超宗有文辭盛得¶
　名譽武帝曰超宗殊有鳳毛齊高帝以為義興太守¶
　坐公事免詣東府門自通其日風寒髙帝謂四坐曰¶
<pb:KR3k0026_WYG_046-6b>¶
　此客至使人不衣自暖矣　子才卿　才卿弟幾卿¶
　清辯時號神童累遷尚書左丞¶
謝密字𢎞微萬之曾孫叔父混異之曰此兒深中夙敏¶
　成佳器有子如此足矣　微子異不傷物同不害正¶
　若年造六十必至公輔　解中庶子加侍中　沈約¶
　曰簡而不失淡而不流古之所謂名臣𢎞微當之¶
　見美如此　子荘字希逸宋文帝異之謂劉湛曰藍¶
<pb:KR3k0026_WYG_046-7a>¶
　田生玉豈虛也哉袁淑為鸚鵡賦文冠當時及見莊¶
　賦嘆曰江東無我卿當獨秀又為月賦　莊子朏字¶
　敬沖十歲能屬文永明中為義興太守不省雜事悉¶
　付紀綱曰吾不能作主者吏但能作太守耳梁武帝¶
　詔為侍中司徒尚書令　子諼為東陽内史五官送¶
　錢一萬止留一百答曰數多劉寵更以為愧次子譓¶
　不妄交接門無雜賔有時獨醉曰入吾室者但有清¶
　風對吾飲者唯當明月位右光禄大夫　子哲字穎¶
　豫舉止醖藉襟情朝豁為士君子所重仕陳為吏部¶
<pb:KR3k0026_WYG_046-7b>¶
　尚書郎顥字仁悠朏之弟仕齊歴吏部郎有簡秀之¶
　目顥弟瀹字義潔後拜吏部尚書　子覽字景滌梁¶
　武帝嘗目送之曰覺此生芳蘭竟體後拜吏部尚書¶
　出為呉興太守郡境多刼覽下車肅然　覽弟舉字¶
　言&KR0045;與兄覽俱預元㑹江淹一見並相欽挹曰所謂¶
　馭二龍於長塗者也後遷尚書僕射雖屢居端揆未¶
　嘗預時政託情𤣥勝尤長佛理　子嘏字含茂歴都¶
<pb:KR3k0026_WYG_046-8a>¶
　官尚書　舉兄子僑字國美父𤣥大仕梁為侍中僑¶
　素貴嘗一朝無食子啟欲以班史質錢答曰寧餓死¶
　豈可以此充食乎　僑弟札字世髙亦博渉文史¶
謝岐㑹稽人陳武帝引參機宻為尚書右丞¶
孝義謝藺字希如陳郡陽夏人五歳時父未食乳母欲¶
　令先飯藺終不進舅阮孝緒歎曰此兒在家則曽子¶
　之流事君則藺生之匹因名曰藺後為兼散騎常侍¶
唐謝偃衛州人貞觀初對䇿髙第嘗為塵影賦二篇帝¶
　美其文召見欲偃作賦先為序一篇頗言天下乂安¶
<pb:KR3k0026_WYG_046-8b>¶
　功德茂盛意受偃使賦偃縁帝指名篇曰述聖其意¶
　蓋規帝成功而自處至難云又撰玉諜真紀以勸封¶
　禪時李百藥工詩而偃善賦時人稱其李詩謝賦¶
¶
華(九百四)¶
¶
　姓纂宋戴公子考父說食采於華因氏焉華督華元¶
　華定華亥並為宋卿¶
左傳昭二十一年華登以呉師救華氏¶
<pb:KR3k0026_WYG_046-9a>¶
宣十二年晉原縠宋華椒曹人同盟於清丘¶
成十一年華元如楚遂如晉合晉楚之成　十五年華¶
　元為右師元曰我為右師君臣之訓師所司也¶
　華元督之曾孫　華亥元之孫　華喜為司徒　華¶
　椒以宋人救蕭¶
後漢華佗字元化通數經曉養性之術精於方藥¶
魏志華歆字子魚為豫章太守為政清靜不煩吏民威¶
　而愛之魏初為御史大夫素清貧禄賜以振施親戚¶
　故人家無儋石之儲　子表字偉容為尚書¶
<pb:KR3k0026_WYG_046-9b>¶
吳志華覈字永先呉郡人以文學入為祕府郎¶
晉華表字偉容遷太常清貞素履有老成之美　子廙¶
　字長駿　廙子恒字敬則清恪儉素雖居顯列常布¶
　衣蔬食年老彌篤　嶠字叔駿才學深博少有令聞¶
　為臺郎徧觀祕籍因作漢紀　中子徹　少子暢相¶
　繼為佐著作郎踵成十典¶
華譚字令思好學不倦為鄰里所重舉秀才除郎中為¶
<pb:KR3k0026_WYG_046-10a>¶
　郟令境内饑饉傾心撫䘏甚有政績¶
華軼字彦夏少有才氣聞於當世汎愛博納士論美之¶
　歴江州刺史甚有威惠得江表之歡心　流亡之士¶
　赴之如歸¶
南史華皎御下分明善撫綏以戰功進爵為侯¶
孝義華寶晉陵無錫人也¶
北史孝行華秋事母以孝聞母喪廬墓負土成坟詔表¶
　其門閭後盗起往來廬之左右咸相誡曰勿犯孝子¶
　鄉¶
<pb:KR3k0026_WYG_046-10b>¶
¶
霸(九百五)¶
¶
益部耆舊傳有霸栩¶
¶
射(九百六)¶
¶
三輔决録云後漢末鴻臚謝服天子以服為將軍出征¶
　不祥改姓射名咸¶
¶
夏(九百七又音上聲事見上聲門中)¶
¶
夏后氏之後¶
<pb:KR3k0026_WYG_046-11a>¶
¶
柘(九百八)¶
¶
　大夫以地為氏急就草漢有柘温舒¶
¶
&KR3108;(九百九所嫁反)¶
¶
風俗通云新鄭人楊&KR3108;村在縣西二十五里邢山東¶
¶
向(九百一十)¶
¶
　姓纂宋桓公子向父&KR0388;&KR0388;孫向戍為左師子孫氏焉¶
　向魋宋司馬向戍之曾孫向為人向寧向鄭向宜並¶
　其後也¶
左傳成十五年宋向為人為大司宼向帶為太宰華元¶
<pb:KR3k0026_WYG_046-11b>¶
　使向戍為左師樂裔為司㓂¶
哀十二年宋向巢帥師伐鄭¶
後漢獨行向栩字甫興性好老子狀如學道又似狂生¶
　公府辟不到後特徴拜趙相畧不視文書舍中生蒿¶
　菜　徴拜侍中每朝廷大事侃然正色百官憚之¶
逸民向長字子平讀損益卦喟然嘆曰吾已知富不如¶
　貧貴不如賤男女嫁娶既畢勑斷家事勿相關肆意¶
<pb:KR3k0026_WYG_046-12a>¶
　逰五嶽名山¶
蜀志向朗字巨達襄陽人少以吏能見稱為巴西牂牁¶
　房陵太守潛心典籍年踰八十猶手自校書　開門¶
　接賔誘納後進　子條字文豹亦博學多識為御史¶
　中丞朗兄子寵諸葛亮表曰將軍向寵性行淑均曉¶
　暢軍事試用於昔先帝稱之曰能愚以為營中之事¶
　悉以諮之必能使行陣和睦優劣得所遷中領軍¶
　寵弟充歴射聲校尉尚書¶
晉向雄字茂伯為御史中丞¶
<pb:KR3k0026_WYG_046-12b>¶
向秀字子期雅好莊老之學後為侍郎¶
南史向靖字奉仁征廣固討盧循所在著績官至散騎¶
　常侍　立身儉約無園田商貨之業時人稱之　子¶
　柳字𤣥季有學義才能立身方雅¶
宋朝向敏中字常之開封人也父瑀惟一子教督甚嚴¶
　嘗謂其妻曰大吾門者此子也舉進士第太宗飛白¶
　書敏中張詠二名付中書語宰相曰此二臣者名臣¶
<pb:KR3k0026_WYG_046-13a>¶
　也朕將用之矣拜右諫議大夫同知樞宻院事至真¶
　宗拜同平章事東封西祀皆留守京師天禧元年進¶
　左僕射時真宗使人宻覘之云敏中方謝客門闌悄¶
　然無一人在真宗笑曰向敏中大耐官職敏中諸子¶
　不使當事任雖處大事若己不與避逺嫌勢謹於薦¶
　㧞大任幾三十年時論目為重德薨謚文簡　子傳¶
　正傳式傳亮傳範　傳亮子經官至定國軍留後謚¶
　曰康懿經女即欽聖憲肅皇后也敏中累贈燕王傳¶
　亮周王經呉王¶
<pb:KR3k0026_WYG_046-13b>¶
　(隨筆云當真宗朝自敏中之前拜僕射者六人時李昌武宗諤死四年矣)文簡諸子名連傳字傳生係　¶
　(係生宗欽聖憲肅兄弟也宗生子子生水水生土土生公)¶
¶
尚(九百十一)¶
¶
　姓纂姜姓齊太公之後號太師尚父其支孫因氏焉¶
　後漢髙士尚長　唐户部尚書衡生振總尚長之後¶
唐尚獻甫衛州汲人善占候武后召見由道士擢太史令¶
尚可孤東部鮮卑宇文之别種¶
<pb:KR3k0026_WYG_046-14a>¶
¶
諒(九百十二)¶
¶
後漢諒輔字漢儒廣漢人仕郡為五官掾時旱輔自暴¶
　日中積薪構火將自焚須臾澍雨世以此稱其至誠¶
¶
暢(九百十三)¶
¶
陳留風俗傳有暢氏齊有暢惠明撰論語義注　唐户¶
　部尚書暢璀尚書左丞暢悦璀子常當當進士擢第¶
　為太常博士悦子偃並河東人¶
¶
伉(九百十四)¶
¶
晉有漢中太守伉嘉¶
<pb:KR3k0026_WYG_046-14b>¶
¶
抗(九百十五)¶
¶
後漢有抗徐　泰山都尉抗徐代居丹陽¶
¶
相(九百十六)¶
¶
姚秦有相雲代居馮翊¶
¶
黨(九百十七)¶
¶
本出西羌姚秦有將軍黨耐虎自云夏后氏之後(代為羌豪)¶
¶
賞(九百十八職尚反)¶
¶
<pb:KR3k0026_WYG_046-15a>¶
姓苑云賞呉中八族晉有賞慶¶
¶
望(九百十九)¶
¶
風俗通云齊太公望之後¶
¶
曠(九百二十)¶
¶
風俗通云師曠之後¶
¶
浪(九百二一)¶
¶
晉書永嘉末張平保青州為其下浪逢所殺¶
¶
鄧(九百二二)¶
¶
　姓纂曼姓殷時侯國也春秋時鄧侯吾離朝魯後為¶
<pb:KR3k0026_WYG_046-15b>¶
　楚文王所滅子孫以國為氏¶
左傳襄三年楚子重伐呉使鄧廖帥組甲三百被練三¶
　千侵呉¶
後漢鄧晨字偉卿南陽新野人世吏二千石光武拜為¶
　汝南太守興鴻卻陂數千頃田汝土以殷魚稻之饒¶
　流行它郡¶
鄧禹字仲華南陽新野人十三能誦詩杖策見光武曰¶
<pb:KR3k0026_WYG_046-16a>¶
　願明公威德加四海禹得効尺寸垂功名於竹帛¶
　恢廓有大度授以西討之畧拜前將軍　謀謨帷幄¶
　决勝千里　封髙宻侯　事母至孝有子十三人各¶
　使守一藝修整閨門教養子孫皆可以為後世法¶
　子訓字平叔少有大志不好文學顯宗以為郎樂施¶
　下士士大夫多歸之遷為校尉待諸胡以恩信訓於¶
　閨門甚嚴兄弟莫不敬憚　子騭字昭伯拜車騎將¶
　軍儀同三司始自騭也　鄧氏自中興後累世寵貴¶
　凡侯者二十九人公二人大將軍以下十三人中二¶
<pb:KR3k0026_WYG_046-16b>¶
　千石十四人列校二十二人州牧郡守四十八人其餘¶
　侍中將大夫郎謁者不勝數¶
魏志鄧艾字士載屯田積榖行於兩淮開廣漕渠達於¶
　江淮落門段谷之戰大破姜維之師　雲徹席卷蕩¶
　平巴蜀¶
蜀志鄧芝字伯苖為廣漢太守清嚴有治績入為尚書¶
¶
子良亦至廣漢太守¶
¶
<pb:KR3k0026_WYG_046-17a>¶
晉鄧騫字長真有節操忠信識量宏逺稱為長者　為¶
　司農¶
鄧嶽字伯山少有將帥才畧為西陽太守廣州刺史¶
　子遐字應逺勇力絶人氣蓋當時歴數郡太守號為¶
　名將襄陽沔水有蛟害人遐入水揮劍截蛟數段¶
　弟逸字茂山亦有武幹廣州刺史¶
鄧粲長沙人少以髙潔著名為荆州别駕¶
良吏鄧攸字伯道以孝致稱清和平簡貞正寡欲授呉¶
　郡太守載米之郡俸禄無所受惟飲呉水而已　郡¶
<pb:KR3k0026_WYG_046-17b>¶
　中大饑表振貸未報輒開倉救之　刑政清明百姓¶
　歡悦為中興良守後去郡百姓數千人留牽攸船不¶
　得進吳人歌曰紞如打五鼓雞鳴天欲曙鄧侯拖不留¶
　謝令推不去　轉吏部尚書周急振乏善與人交賔¶
　無貴賤待之若一¶
鄧元起字仲居為益州刺史勤恤人事口不論財為蜀¶
　土所稱¶
<pb:KR3k0026_WYG_046-18a>¶
隠逸鄧郁隠居衡山極峻之嶺斷榖三十餘載¶
北史鄧彦海性貞素言行可復博覽經書　道武遷尚¶
　書吏部郎¶
唐鄧世隆相州人亡命變姓名號隠𤣥先生棲白鹿山¶
　貞觀初為修史學士¶
鄧處訥字仲韞邵州人少從江西人閔頊防秋後昭宗¶
　武安節度使¶
¶
甯(九百二三)¶
¶
　姓纂衛康叔之後至武公生季亹食采於甯弟須叔¶
<pb:KR3k0026_WYG_046-18b>¶
　生跪孫速生武子俞生殖生喜九代卿族齊有甯戚¶
　周有甯越¶
左傳陽處父聘於衛甯嬴從之及温而還曰天為剛德¶
　猶不干時况在人乎¶
僖二十六年公㑹莒兹㔻公甯莊子盟于向尋洮之盟¶
　也二十八年衛侯與元咺訟衛侯不勝謂甯俞忠而¶
　免之¶
<pb:KR3k0026_WYG_046-19a>¶
襄元年仲孫蔑㑹晉欒黶衛甯殖圍宋彭城¶
文四年衛甯武子來䀻公與之宴為賦湛露及彤弓¶
論語甯武子邦有道則知邦無道則愚其知可及也其¶
　愚不可及也¶
　甯武子名俞衛卿也　甯殖衛卿是曰甯惠子¶
　甯悼子名喜　甯子視君如奕棊¶
新序齊桓公郊迎客夜開門執火甚盛甯戚飯牛於車¶
　下擊牛角疾商歌公聞之命後車載之賜之衣冠將見¶
　之甯戚見説桓公以合境内明日復見説桓公以為天¶
<pb:KR3k0026_WYG_046-19b>¶
　下桓公大悦遂授之以為卿¶
前漢酷吏寗成南陽穰人好氣為小吏必陵其長吏為¶
　上操下急如束溼　為濟南都尉其治如狼牧羊寧¶
　見乳虎無直寗成之怒¶
¶
敬(九百二四)¶
¶
　姓纂陳厲公子敬仲之後以諡為姓姓苑云黄帝孫¶
　敬康之後秦有敬丕子教為平陽太守子孫因家平¶
<pb:KR3k0026_WYG_046-20a>¶
　陽¶
北史敬顯儁字孝英少英俠従齊神武舉義歴位度支¶
　尚書出内多歴顯官所在著名稱　子長瑜為廣陵¶
　太守¶
循吏敬肅字敬儉少以貞介知名仕隋為安陵令有能¶
　名擢拜秦州司馬轉幽州長史俱有異績　心如鐵¶
　石至老而彌篤(附栁儉傳)¶
唐敬暉字仲曄絳州平陽人弱冠舉明經為衛州刺史¶
　時河北經突厥所騷方秋而城暉曰豈有棄農畝事¶
<pb:KR3k0026_WYG_046-20b>¶
　池隍哉縱民歸歛闔部賴安以誅二張功封平陽郡¶
　王¶
敬君𢎞以兵屯營守𤣥武門¶
敬播蒲州人遷太子司議郎時初置是官尤清近中書¶
　令馬周嘆曰恨資品妄髙不得歴此職房𤣥齡稱陳¶
　壽之流𤣥齡患漢書文繁令掇其要為四十篇當時¶
　治漢書者非其授以為無法云¶
<pb:KR3k0026_WYG_046-21a>¶
　名賢氏族言行類稿卷四十六¶
<pb:KR3k0026_WYG_046-21b>¶

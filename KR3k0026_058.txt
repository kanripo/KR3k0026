# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.743553
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷五十八
<pb:KR3k0026_WYG_058-1a>¶
¶
卷五十八¶
欽定四庫全書¶
　名賢氏族言行類稿卷五十八¶
　　　　　　　　　　　　　宋　章定　撰¶
公孫(千百六四)¶
¶
　姓纂黄帝姓公孫子孫因以為氏¶
左傳公孫枝字子桑秦大夫也穆公之用百里孟明也¶
　子桑之舉也君子以為能舉善¶
公孫嬰齊字聲伯魯大夫織屨而食終身不食宣公之¶
　食聲伯夢涉洹或與已瓊瑰¶
<pb:KR3k0026_WYG_058-1b>¶
子産鄭卿公孫僑也一字子美氏曰國父公子癸字子¶
　國鄭伯賜子産次路再命之服子産辭　子皮欲使¶
　尹何為邑子産以為少　不可子皮以為忠　子産¶
　不毁鄉校　古之遺愛¶
子羽鄭行人公孫揮善辭令¶
史記公孫龍字子石楚人孔子弟子善為堅白同異之¶
　辯¶
<pb:KR3k0026_WYG_058-2a>¶
公孫鞅衛之諸庻孽公子也少好學刑名之事入秦見¶
　孝公三見而説以霸道公與語不自知膝之前於席¶
　也語數日不厭　行徙木之令　號為商君¶
公孫敖義渠人以郎事武帝為驃騎将軍封合騎侯¶
　凡四為将軍¶
公孫𢎞齊菑川國薛縣人也字季學春秋雜説　養後¶
　毋孝謹　武帝詔徵文學𢎞至太常對䇿第居下䇿¶
　奏天子擢𢎞對為第一入見状貌甚麗拜為博士¶
　習文法吏事又緣飾以儒術　汲黯庭詰𢎞曰齊人多¶
<pb:KR3k0026_WYG_058-2b>¶
　詐而無情實　為布被食不重肉　故人所善賔客¶
　仰衣食奉禄皆以給之家無所餘士亦以此賢之¶
　為御史大夫位丞相封平津侯　子度為山陽太守起¶
　徒步至丞相開東閣延賢人與參謀議¶
公孫賀字子叔北地義渠人為車騎将軍後拜丞相不¶
　受印綬頓首泣涕曰臣本邊鄙以鞍馬騎射為官材¶
　誠不任宰相¶
<pb:KR3k0026_WYG_058-3a>¶
後漢公孫述字子陽　佩㦸而見馬援　井底蛙妄自¶
　尊大¶
晉隱逸公孫鳯字子鸞隱於昌黎之九城山谷　彈琴¶
　吟詠陶然自得¶
公孫永字子陽隱於平郭南山吟詠巖間欣然自得年¶
　踰九十操尚不虧謚曰崇虛先生¶
南史孝義公孫僧逺居父喪至孝事母甚謹年饑減食¶
　以養母齊髙帝詔表門閭蠲租税¶
北史公孫表字元上韓非書二十卷道武稱善¶
<pb:KR3k0026_WYG_058-3b>¶
公孫元慶為武牢鎮将¶
循吏公孫景茂字元蔚在魏察孝廉射䇿甲科遷太常¶
　博士時稱為書庫¶
¶
叔孫(千百六五)¶
¶
　姓纂魯桓公子叔牙生茲號叔孫氏¶
左傳叔孫得臣魯卿荘叔也　叔孫僑如曰宣伯¶
前漢叔孫通薛人與弟子共起朝儀為綿蕞野外習之¶
<pb:KR3k0026_WYG_058-4a>¶
¶
拜為奉常　因進諸弟子帝悉以為郎諸生喜曰¶
¶
　叔孫生聖人知當世務　叔孫通舍枹鼓而立一王¶
　之儀遇其時也¶
北史叔孫建少以智勇著稱道武時為外朝大夫參軍¶
　國之謀威名南震除平原鎮大将　容貌清整號曰¶
　嚴明魏初名将鮮有及之¶
¶
士孫(千百六六)¶
¶
漢書平陵士孫張為博士揚州牧明梁丘易¶
後漢士孫瑞王允誅董卓士孫瑞歸功不侯司馬温公¶
<pb:KR3k0026_WYG_058-4b>¶
　稱之¶
¶
王孫(千百六七)¶
¶
　姓纂周有王孫滿頃王孫也衛有王孫賈¶
王孫滿周大夫王使滿勞楚子楚子問鼎之大小輕重¶
　對曰在徳不在鼎¶
¶
長孫(千百六八)¶
¶
　姓纂後魏獻帝拓拔與隣七分國人兄弟各統領之¶
<pb:KR3k0026_WYG_058-5a>¶
　第三兄拔拔氏孝文帝以拔拔皇枝之長改為長孫¶
　氏¶
北史長孫嵩代人道武以為南部大人累著軍功歴侍¶
　中司徒相州刺史所在著稱　轝駕征伐嵩以元老¶
　留鎮京師坐朝堂平斷刑獄　五世孫儉仕周知名¶
　方正有操行雖在私室終日儼然性不妄交非其同¶
　志雖貴遊造門亦不與相見周文謂左右曰此人閒¶
　雅孤潔每與語常肅然畏敬恐有所失後拜柱國朝¶
　議以儉操行清白勲績隆重乃下詔褒美賜以雜綵¶
<pb:KR3k0026_WYG_058-5b>¶
　粟麥以彰其美　儉子平字處均奏立義倉歴許貝¶
　二州俱有善政¶
長孫道生身為三司而衣不華飾食不兼味一熊皮鄣¶
　泥數十年不易　與從父嵩俱為三公當世以為榮¶
長孫晟字季晟善彈工射趫㨗過人　一箭貫雙鵰¶
　突厥之内大畏之聞其弓聲謂為霹靂見其走馬稱¶
　為閃電　從弟紹逺字師寛容有大度雅好墳籍聰¶
<pb:KR3k0026_WYG_058-6a>¶
　慧過人周文毎謂羣臣曰長孫公任使處令人無反¶
　顧憂¶
唐長孫無忌字輔機從秦王征討有功　太子建成毒¶
　王王病舉府危駭王遣無忌隂召房杜定計討難平¶
　之即位遷吏部尚書以功第一封齊國公　頡利可¶
　汗已盟而政亂諸将請討之計猶豫無忌曰今我戢¶
　兵待夷狄至乃可撃卒取突厥太宗曰豈不以兼文¶
　武兩器朕故相之朕得公遂定天下公其無讓　帝¶
　又思與共艱難賴無忌以免作威鳯賦以賜且况其¶
<pb:KR3k0026_WYG_058-6b>¶
　功　帝欲功臣世襲刺史貞觀十一年詔無忌等十¶
　四人　太子承乾廢欲立晉王未決羣臣已罷獨留¶
　無忌對曰王以仁孝聞天下乆矣固無異辭有如不¶
　同臣負陛下百死於是遂定　帝嘗從容評之曰無¶
　忌應對機敏善避嫌求於古人未有其比初無忌與¶
　遂良悉心奉國以天下安危自任故永徽之政有貞¶
　觀風¶
<pb:KR3k0026_WYG_058-7a>¶
長孫順徳無忌子素為髙祖親厚太宗時為左驍衛大¶
　将軍¶
長孫敞字休明無忌從父兄¶
長孫操字元節無忌從父弟有學術髙祖辟署相國府¶
　金曹參軍後齊&KR0045;益三州刺史課皆最下詔褒&KR0045;¶
　哥舒(千百六九)¶
　姓纂突騎施本號西突厥首領有哥舒部因氏焉¶
唐哥舒翰其先蓋突騎施酋長世居安西家富於財任¶
　俠重然諾事王忠嗣署衙将翰能讀春秋漢書通大¶
<pb:KR3k0026_WYG_058-7b>¶
　義疏財多施予故士歸心　吐蕃盗邊翰持半段槍¶
　迎擊所向輒披靡名盖軍中擢河源軍使㑹王忠嗣¶
　被罪帝召翰入朝極言忠嗣之枉朝廷稱其義踰年¶
　築神威軍青海上吐蕃攻破之更築於龍駒島翰相¶
　其川原冝畜牧讁罪人二千戍之由是吐蕃不敢近¶
　青海　天寳八載詔攻吐蕃石堡城三日而下進封¶
　西平郡王　禄山之入洛陽上以翰守潼關㑹有告¶
<pb:KR3k0026_WYG_058-8a>¶
　崔乾祐在陜兵不滿四千皆羸弱無備上遣使趣翰¶
　進兵復陜洛翰奏曰禄山乆習用兵今始為逆豈肯¶
　無備是必羸師以誘我若徃正墮其計且賊逺來利¶
　在速戰官軍據險以阨之利在堅守况賊殘虐失衆¶
　兵勢日蹙将有内變因而乗之可不戰擒也要在成¶
　功何必務速請且待之郭子儀李光弼亦上言請引¶
　兵北取范陽覆其巢穴質賊黨妻子以招之賊必内¶
　潰潼關大軍惟應固守以弊之不可輕出上不從遣¶
　中使趣翰項背相望翰不得已撫膺慟哭引兵出關¶
<pb:KR3k0026_WYG_058-8b>¶
　遂敗¶
¶
達奚(千百七十)¶
¶
　姓纂後魏獻帝第五弟之後為十姓逺祖長寧公覃¶
　生司空斤亦單姓奚氏與於婁賀劉尉為北人八族¶
北史達奚武字成興少倜儻好馳射遷雍州刺史經畧¶
　漢川自劒門以北悉平振旅還京師¶
達奚長儒字富仁少懐節操膽烈過人性至孝丁毋憂¶
<pb:KR3k0026_WYG_058-9a>¶
　殆将滅性　起為夏州總管匈奴憚之不敢窺塞¶
　轉荆州總管文帝曰江陵國之南門今以委卿朕無¶
　慮也¶
¶
万俟(千百七一)¶
¶
　姓纂後魏獻帝季弟之後為十姓官氏志稱万俟氏¶
　中間失譜¶
北史万俟普字普撥其先匈奴之别也雄果有武力歸¶
　魏遷第二鎮人酋長　歸齊神武位太尉　子洛字¶
　受洛干隨孝武入關除左僕射慷慨有氣節勇鋭冠世¶
<pb:KR3k0026_WYG_058-9b>¶
¶
賀拔(千百七二)¶
¶
與後魏同出隂山代為酋長北人謂地為拔謂其總有¶
　其地土人相賀因以為氏焉¶
¶
拓跋(千百七三)¶
¶
後魏書云黄帝子昌意之後受封北土黄帝土徳王北¶
　人以土為拓后受為拔故號拓后拔氏後從省為拓¶
　拔孝文帝遷都洛陽改為元氏¶
<pb:KR3k0026_WYG_058-10a>¶
¶
沮渠(千百七四)¶
¶
本臨松盧水胡人其先為匈奴官號沮渠因氏焉¶
　名賢氏族言行類稿卷五十八¶
<pb:KR3k0026_WYG_058-10b>¶

# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.402249
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二十一
<pb:KR3k0026_WYG_021-1a>¶
¶
卷二十一¶
欽定四庫全書¶
　名賢氏族言行類稿卷二十一¶
　　　　　　　　　　　　　宋　章定　撰¶
何(四百三)¶
¶
　姓纂周成王弟唐叔虞裔孫韓王安為秦所滅子孫¶
　分散江淮間音以韓為何遂為何氏¶
前漢何並字子廉為大司空掾何武髙其志節舉能治¶
　劇為長陵令道不拾遺　遷潁川太守名次黄霸¶
君公蜀郡郫縣人治易以射策甲科為郎舉四¶
<pb:KR3k0026_WYG_021-1b>¶
　行謂質樸端厚遜讓有行義行也　弟顯家有市籍¶
　租常不入市嗇夫求商捕辱顯家顯怒武曰以吾家¶
　租賦繇役不為衆先奉公吏不亦宜乎卒白太守召¶
　商為卒史　舉賢良射策拜諌議大夫遷揚州刺史¶
　二千石有罪應時舉奏　為刺史二千石行部必行¶
　即學宫見諸生試其誦論問以得失然後入傳舍以¶
　為常後為御史大夫改大司空　好進士奬稱人之¶
<pb:KR3k0026_WYG_021-2a>¶
　善為楚内史厚兩龔在沛郡厚兩唐及為公卿薦之¶
　朝廷　所居無赫赫名去後常見思功名畧比薛宣¶
後漢何敞字文髙為汝南太守以寛和為政舉寃獄郡¶
　中無怨聲百姓化其恩禮推財相讓者二百許人¶
何休字劭公質樸訥口雅有心思精研六經世儒無及¶
　者作公羊墨守左氏膏肓穀梁廢疾¶
黨錮何顒字伯求顯名太學有聲荆豫之域後辭司空¶
　府毎三府㑹議莫不推顒之長¶
魏志何䕫字叔龍以孝友稱魏初拜尚書僕射又為太¶
<pb:KR3k0026_WYG_021-2b>¶
　子太傅以親則有輔弼之勲以賢則有醇固之茂¶
晉何曽字頴考少好學博文位太傅進太宰侍中明朗¶
　髙亮執心𢎞毅可謂舊徳老成國之宗匠者也　性¶
　至孝閨門整肅無聲樂嬖幸之好然務在華侈幃帳¶
　車服窮極綺麗日食萬錢猶無下筯處二子遵劭¶
　劭字敬祖遷司徒驕奢簡貴亦有父風　遵四子嵩¶
　綏機羡　綏字伯蔚位至侍中及弟汰侈尤甚與人¶
<pb:KR3k0026_WYG_021-3a>¶
　書疏詞札簡傲城陽王尼見綏書謂人曰伯蔚居亂¶
　世而矜豪乃爾其能免乎人曰伯蔚聞卿言必相危¶
　害尼曰伯蔚比聞我言自已死矣及永嘉之末何氏¶
　無遺種¶
何充字次道器局方槩有萬夫之望徙中書令充居宰¶
　相以社稷為己任凡所選用皆以功臣為先不以私¶
　恩樹親戚¶
何無忌劉牢之之甥酷似其舅累遷江州刺史　義師¶
　之舉㕘贊大勲皆以筭略攻取為效¶
<pb:KR3k0026_WYG_021-3b>¶
何琦字萬倫事母色養常患甘鮮不贍乃為郡主簿¶
　母死不仕¶
何凖字幼道穆章皇后父髙尚寡欲弱冠知名兄充為¶
　驃騎將軍勸其仕凖曰第五之名何減驃騎兄弟中¶
　凖居第五散帶衡門唯誦佛經而已¶
何攀字惠興榮陽令上便宜十事甚得名稱遷大司農¶
　轉兖州刺史居心平允涖官整肅雖居顯職家甚貧¶
<pb:KR3k0026_WYG_021-4a>¶
　素惟以周窮濟乏為事¶
何澄字季𤣥清正有器望累遷祕書監¶
南史何尚之字彦徳曽祖凖尚之仕宋累為尚書令今¶
　執衡當朝畏逺權柄親故一無薦舉初為尚書令致¶
　仕於方山著退歸賦以明所守議者咸謂尚之不能¶
　固志　子偃字仲𢎞轉吏部尚書尚之去選未五載¶
　偃復襲其迹世以為榮　子戢字惠景為吏部尚書¶
　吳興太守　求字子有偃弟之子為丹陽郡丞清退¶
　無嗜慾後隠於吳虎丘山　求弟㸃字子晢世論以¶
<pb:KR3k0026_WYG_021-4b>¶
　為孝隠士大夫多慕從之時人稱重通號曰游俠處¶
　士　㸃弟𦙍字子季仕齊為建安太守政有恩信人¶
　不忍欺毎伏臘放囚還家依期而反　後為中書令¶
　解職隠居若邪山兄弟皆隠世謂何氏三髙　烱字¶
　士光十五從𦙍受業一期並通五經章句從兄戢曰¶
　此子非止吳門之寶亦為一代偉人解褐為揚州主¶
　簿舉秀才累遷記室侍書御史¶
<pb:KR3k0026_WYG_021-5a>¶
何昌富字儼望尚之弟子少獨立不羣所交必當世清¶
　名是以風流籍甚　歴湘東南郡二太守皆以清白¶
　稱卒於侍中　子敬容字國禮仕梁為建安内史清¶
　公有義績吏人稱之守吏部尚書銓序明審號為稱¶
　職　為吳郡太守勤䘏人隠辨訟如神政為天下第¶
　一吏人詣闕請樹碑¶
何承天宋初為尚書祠部郎性剛愎不能屈意朝右後¶
　除著作佐郎撰國史時年已老而諸佐郎並年少荀¶
　伯子嘲之常呼為妳母　博見古今為一時所重¶
<pb:KR3k0026_WYG_021-5b>¶
　曽孫遜字仲言弱冠舉秀才范雲見其策曰頃觀文¶
　人質則過儒麗則傷俗其能舍清濁中古今見之何¶
　生矣　梁初兼尚書水部郎　遜從叔僴字彦夷亦¶
　以才著聞官初不達作拍張賦以喻意至臺郎¶
何憲字子思任昉執秘閣四部書問其所知自甲至丁¶
　書説一事莫見所遺位博士¶
循吏何逺字義方為武昌太守杜絶交逰餽遺秋毫無¶
<pb:KR3k0026_WYG_021-6a>¶
　所受除名再為武康令愈厲亷節除淫祠正身率職¶
　人甚稱之梁武帝聞其能擢為宣城太守自縣為近¶
　畿大郡近代未之有　秩俸錢並無所取至皆生為¶
　立祠表年政狀遷東陽太守疾强富如仇讎視貧細¶
　如子弟特為豪右所畏憚清公實為天下第一¶
何佟之字仕威少好三禮都下稱其醇儒當世服其孝¶
　行仕梁為尚書左丞¶
文學何思澄字元静學工文重交結朝賢無不悉狎初¶
　與宗人遜及子朗俱擅文名語曰東海三何子朗最¶
<pb:KR3k0026_WYG_021-6b>¶
　多朗字世明早有才思語曰人中爽爽有子朗¶
文學何之元好學有才思著梁典三十巻¶
孝義何子平事母至孝除海虞令縣禄惟供養母一身¶
　不以及妻子　幼持操檢雖處闇室如接大賓¶
北史何妥字栖鳳少機警八嵗逰國子學時蕭眘亦有¶
　雋才住青楊巷妥住白楊頭時語曰世有兩雋白楊¶
　何妥青楊蕭眘　仕周為太學博士¶
<pb:KR3k0026_WYG_021-7a>¶
藝術何稠字桂林博覽古圖多識舊物波斯嘗獻金線¶
　錦袍上命稠為之錦成踰所獻者¶
唐何蕃和州人事父母孝舉太學嵗一歸父母不許間¶
　二嵗乃歸復不許凡五嵗慨然以親且老不自安揖¶
　諸生去乃共閉蕃空舍中衆共狀蕃義行白陽城請¶
　留㑹城罷亦止初朱泚反諸生將從亂蕃正色叱不¶
　聴故六館士無受汙者蕃居太學二十年有死喪無¶
　歸者皆身為治喪¶
何澄粹親病剔股肉進親沒哭踊無數時號青陽孝子¶
<pb:KR3k0026_WYG_021-7b>¶
何易于為益昌令縣距州四十里刺史崔朴常乘春與¶
　賓客泛舟出益昌旁索民挽繂易于身引舟朴驚問¶
　狀易于曰方春百姓耕令不事可任其勞朴愧疾去¶
¶
鹽鐵官𣙜取茶利詔下所在毋敢隠易于視詔書¶
¶
　曰益昌人不征茶且不可活矧厚賦毒之乎命吏閣¶
　詔曰吾敢愛一身移暴于民乎亦不使罪爾曹即自¶
　焚之　民有死喪不能葬者以俸敇吏為辦召髙年¶
<pb:KR3k0026_WYG_021-8a>¶
　者問政得失凡鬬民在廷丁寧指曉枉直不以付吏¶
　獄三年無囚以俸代輸下户賦　遷羅江令刺史裴¶
　休嘗至邑導侍不過三人廉約蓋資性云¶
五代何瓚閩人也唐末舉進士及第莊宗為太原節度¶
　使辟為判官莊宗毎出征伐留張承業守太原承業¶
　卒瓚代知留守事瓚為人明敏通於吏事莊宗建大¶
　號于鄴都拜瓚諫議大夫留守北京¶
何澤廣州人也父鼎唐末為容管經略少好學長於歌¶
　詩舉進士為洛陽令唐莊宗好畋獵數踐民田澤乃¶
<pb:KR3k0026_WYG_021-8b>¶
　潛身伏草間伺莊宗當馬諫曰陛下未能一天下以¶
　休兵而暴歛疲民以給軍食奈何恣畋㳺以害多稼¶
　使民何以出租賦吏何以督民耕陛下不聴臣言願賜¶
　臣死於馬前使後世知陛下之過莊宗大笑為之止¶
　獵遷倉部郎明宗時數上書言事明宗幸汴又欲幸¶
　鄴而人情不便大臣屢言不聴澤伏閤切諫明宗嘉¶
　之以太僕少卿致仕居于河陽時年已七十晉髙祖¶
<pb:KR3k0026_WYG_021-9a>¶
　入立召為太常少卿¶
宋朝何繼筠字化龍河南人也父福進仕後唐至周官¶
　至天平軍節度使福進節制鎮州繼筠補牙職宋興¶
　以繼筠為棣州團練使闗南兵馬都監加防禦使太¶
　宗征太原繼筠奪并人汾河橋又敗其衆于城下擒¶
　其將以獻開寶三年太祖親征太原契丹來援繼筠¶
　屯石嶺闗追奔數十里斬千餘級獲器用甚衆太祖¶
　命以所獲首級鎧甲示於城下并人奪氣以功拜建¶
　武軍節度使繼筠屢以少擊衆在塞上二十年胡人¶
<pb:KR3k0026_WYG_021-9b>¶
　畏其名繪其像而拜之　子承矩¶
何承矩字正則從繼筠討劉崇除閑廏副使太平興國¶
　中監兵泉州以功遷閑廏使知河陽徙譚州居六年¶
　除淄州刺史僉書滄州事時契丹數冦邊承矩請屯¶
　兵於順安砦西開易河蒲口引水築堤瀦水以助要¶
　害太祖用其策屬霖潦為患議者以為非承矩援漢¶
　魏至唐故事以折之詔以承矩為河北制置屯田使¶
<pb:KR3k0026_WYG_021-10a>¶
　民遂獲萑蒲魚蛤之利而稻田嵗入亦助邉餉自是¶
　髙陽並海絶北人奔衝之虞自滄徙雄州契丹萬騎¶
　夜逼城堞遲明承矩出戰獲其酋所謂特琳相公者¶
　敵始引去復徙滄州真宗即位知雄州嘗上疏請和¶
　戎為息民之利進英州團練使知澶州契丹修好真¶
　宗益善其有謀又命知雄州拜本州團練使時敵使¶
　初至承矩以為待之之禮宜得中庶可乆也真宗嘉¶
　納之¶
何郯字聖從成都人也舉進士由太博士擢侍御史¶
<pb:KR3k0026_WYG_021-10b>¶
　知雜上疏言宰相陳執中寡學㕘政丁度輕脱樞宻¶
　使夏竦囘佞皆不協人望不當在此位章累上言不¶
　已仁宗正色曰古之諫臣嘗有碎首者卿能行此否¶
　郯曰古者諫不行言不聴故臣有碎首今陛下從諫¶
　如流何用此舉必若碎首龍墀則美歸於臣子而過¶
　在君上臣不忍為也仁宗悦¶
何執中字伯通處州龍泉人也舉進士為台州推官久¶
<pb:KR3k0026_WYG_021-11a>¶
　之為教授以經術醇深除太學博士諸王府¶
　記室遷侍讀徽宗即位拜寶文閣侍制提舉萬夀觀¶
　遷中書舍人歴兵部侍郎遷尚書崇寧四年為尚書¶
　左丞大觀元年遷中書門下侍郎三年拜特進左僕¶
　射政和二年加司空進少傅三年假太宰加少師封¶
　榮國公六年以太傅就第朝朔望於是徽宗曰自相¶
　位得謝古難其人本朝數十年無此事執中曰唯張¶
　士遜以太傅鄧國公就第徽宗曰當時恩禮恐未必¶
　爾其眷遇如此執中性謹畏嘗戒邊吏無生事節浮¶
<pb:KR3k0026_WYG_021-11b>¶
　費惜人才寛民力毎為徽宗言之自以由攀附恩致¶
　位宰相雖居富貴未嘗忘貧賤時斥緡錢萬置義庄¶
　以贍宗族薨贈太師清源郡王諡曰正獻　子正同¶
何灌字仲源開封祥符人也由武舉為府州黄河東岸¶
　巡檢遼聚兵于山馳薄官軍灌迎髙射之發輒中或¶
　著崖石皆沒鏃後三十年遼臣蕭太師者㑹灌於雄¶
　州嘆何巡檢神射灌曰灌是也累功遷内閣崇班知¶
<pb:KR3k0026_WYG_021-12a>¶
　寧化軍湟州姚雄為經略使剏墾田法募民開耕出¶
　粟灌曰墾田固良法然民與牛皆足其地官田多墾¶
　則私田必荒是設法奪民也時城東決達原有間田¶
　近千頃灌命引邈川水溉之悉為沃壤號廣利渠¶
　遼使來賜射玉津園灌以選伴射一發破的再發則¶
　不遼使曰太尉殆不能邪灌曰非不能也以禮遜客¶
　也整弓復發則又中徽宗親酌寵勞之除侍衛親軍¶
　都虞侯金人南下朝廷出禁卒付内侍梁方平守濬¶
　川灌謂宰相曰金人傾國逺來其鋒不可當萬一方¶
<pb:KR3k0026_WYG_021-12b>¶
　平不支梧何以善後乎詔灌迎敵沒于陣¶
何㮚字文縝仙井人也舉進士第一除校書郎欽宗即¶
　位入翰林為學士擢拜尚書右丞遷中書侍郎時議¶
　割三鎮未決㮚持之甚堅曰三鎮國家之根本奈何¶
　一旦棄之况敵情變詐百出安可保其必信割之亦¶
　來不割亦來且河北之民皆吾赤子棄地則井其民¶
　棄之為民父母而棄子可乎欽宗然其言方金之再¶
<pb:KR3k0026_WYG_021-13a>¶
　入犯也㮚之杭州陛辭留領開封尹欽宗幸金營㮚¶
　從以出㮚在敵中不食而死年三十九後有自金營¶
　還者言㮚死狀始贈觀文殿大學士㮚在金營題詩¶
　云念念通前刼依依返舊魂人生㑹有死遺恨滿乾¶
　坤¶
何顔之字斯舉黄岡人自號樗叟篤學善屬文東坡先¶
　生謫居齊安斯舉少年因侍教誨黄魯直嘗與書云¶
　昬塞不記貴字欲奉字曰斯舉取色斯舉矣翔而後¶
　集但恐或犯諱字爾又云觀斯舉詩多自得之它日¶
<pb:KR3k0026_WYG_021-13b>¶
　七八少年皆當壓倒老夫但須得忠信孝友深根固¶
　蔕則枝葉有光輝矣斯舉連蹇場屋晩得一官韓子¶
　蒼守是邦獨與唱和蓋所謂友其士之仁者嵗在戊¶
　申予將漕湖隂斯舉出坡谷諸公簡牘數巨軸其子¶
　琥至今藏之琥亦好學有文(見百家詩選)¶
¶
羅(四百四)¶
¶
　姓纂祝融之後妘姓國初封宜城徙枝江周末居長¶
<pb:KR3k0026_WYG_021-14a>¶
　沙漢有梁相羅懐襄陽記有羅象　河南官氏志叱¶
　羅氏改為羅¶
晉書羅憲字令則襄陽人十三能屬文輕財好施為巴¶
　東太守忠烈果毅有才策器幹　兄子尚字敬之為¶
　益州刺史¶
羅企生字宗伯多才藝初拜著作郎¶
文苑君章夢鳥入口藻思日新可謂湘中之琳¶
　琅桓溫問含何如人或曰可謂荆楚之材溫曰此自¶
　江左之秀豈惟荆楚而已　累遷至侍中及致仕還¶
<pb:KR3k0026_WYG_021-14b>¶
　家階庭有蘭菊叢生以為徳行之感¶
南史羅妍字深㣲少有材辯　為蜀郡别駕蜀土以文¶
　達者唯研¶
北史羅結代人魏太武初累遷侍中外都大官總三十¶
　六曹事年一百七嵗精爽不衰太武以其忠慤甚信¶
　待之監典後宫出入卧内　後歸老賜第東川并為¶
　築城號曰羅侯城　朝廷毎有大事驛馬詢問年一¶
<pb:KR3k0026_WYG_021-15a>¶
　百二十卒　子斤以戰功除都大將¶
唐羅珦越州人擢廬州刺史修學宫政教簡易有芝草¶
　白雀杜佑上治狀賜金紫服遷京兆尹請減平糴半¶
　以常賦充之人賴其利¶
羅讓字景宣珦子以文章早著舉進士宏辭賢良方正¶
　皆髙第為御史中丞有仁惠名或以婢遺讓者問所¶
　從答曰女兄九人皆為官所賣留者獨老母耳讓慘¶
　然為焚劵召母歸之¶
羅藝襄州人勇攻戰善用槊大業末太原唐公起遂從¶
<pb:KR3k0026_WYG_021-15b>¶
　羅士信來降髙祖拜陜西道行軍總官¶
羅道琮蒲州人慷慨尚節貞觀末上書忤㫖徙領表後¶
　擢明經仕至太學博士為時名儒¶
羅隠錢塘人工詩尤長於詠史唐宰相深器之隠累舉¶
　進士不第錢鏐辟為從事官至給事中¶
五代羅紹威繼父𢎞信為魏博節度使遣使告梁乞兵¶
　盡誅牙軍朱全忠留魏半嵗紹威供億所殺羊牛逺¶
<pb:KR3k0026_WYG_021-16a>¶
　近七十萬資粮稱是所賂遺又近百萬比去蓄積為¶
　之一空紹威雖去牙軍之逼而魏軍自是衰弱紹威¶
　悔之謂人曰合六州四十三縣鐵不能鑄此錯也¶
宋朝羅處約蜀人也舉進士為臨渙簿再遷大理評事¶
　知吳縣王禹偁與為倡酬人多傳誦處約與禹偁召¶
　至京師太宗自定題以試之以禹偁為右拾遺處約¶
　為著作郎皆直史館¶
¶
和(四百五)¶
¶
　姓纂羲和堯時掌天地之官和仲和叔因以為氏晉¶
<pb:KR3k0026_WYG_021-16b>¶
　有和組父漢有和武¶
魏志和洽字陽士舉孝廉後為尚書令清貧守約至賣¶
　田宅以自給封西陵鄉侯　子逌才爽開濟官至廷¶
　尉吏部尚書　洽清和幹理一世之美士也¶
晉書和嶠字長輿逌之子有盛名於世朝野稱其能整¶
　風俗理人倫遷潁川太守為政清簡甚得百姓歡心¶
　庾凱見而歎曰嶠森森如千丈松雖磥砢多節目施¶
<pb:KR3k0026_WYG_021-17a>¶
　之大厦有棟梁之用　後為尚書光禄大夫¶
北史和跋代人世領部落為魏附臣跋以才辯知名道¶
　武擢為外朝大人㕘軍國大謀雅有智筭¶
和其奴少有操行善射御文成初累遷尚書左僕射在¶
　官慎法不受私請¶
和洪勇烈過人仕周以軍功位車騎大將軍¶
唐和逢堯岐州人武后時負鼎闕下上書後十年乃舉¶
　進士髙第突厥黙啜請尚公主逢堯以御史中丞攝¶
　鴻臚卿報可黙啜遣頡利來曰詔送金縷具鞍乃塗金¶
<pb:KR3k0026_WYG_021-17b>¶
　非天子意使者不可信雖得公主猶非實請罷和親¶
　逢堯曰云云黙啜信之為歛髪紫衣南面再拜稱臣¶
　逢堯以使有指擢户部侍郎　唐興奉使者稱逢堯¶
五代和凝字成績鄆州須昌人也其九世祖逢堯為唐¶
　監察御史其後世遂不復官凝父矩性嗜酒不拘小¶
　節然獨好禮文士毎傾資以交之以故凝得與之游¶
　而凝幼聰敏形神秀發舉進士梁義成軍節度使賀¶
<pb:KR3k0026_WYG_021-18a>¶
　瓌辟為從事瓌與唐莊宗戰于胡栁瓌戰敗脱身走¶
　獨凝隨之反顧見凝麾之使去凝曰大丈夫當為知¶
　己死吾恨未得死所耳豈可去也已而一騎追瓌幾¶
　及凝叱之不止即引弓射殺之瓌由此得免瓌歸戒¶
　其諸子曰和生志義之士後必富貴爾其謹事之因¶
　知貢舉是時進士多浮薄喜為諠譁以動主司主司¶
　毎放牓則圍之棘閉省門絶人出以為常凝徹棘開¶
　門而士皆肅然無譁　一時之秀稱為得人晉髙祖¶
　數召之問以時事拜同中書門下平章事漢髙祖時¶
<pb:KR3k0026_WYG_021-18b>¶
　拜太子太傅封魯國公卒　凝性樂善好稱道後進¶
　之士唐故事知貢舉者所放進士以己及第時名次¶
　為重凝舉進士及第時第五後知貢舉選范質為第¶
　五後質位至宰相封魯國公官至太子太傅皆與凝¶
　同當時以為榮¶
宋朝和詵字子美濮州鄄城人也以䕃補三班奉職為¶
　河北副將累轉内殿崇班知岢嵐軍稍遷西上閤門¶
<pb:KR3k0026_WYG_021-19a>¶
　使知雄州改右武大夫威州刺史詵因上制勝强逺¶
　弓式施行之弓能破堅於三百步外邊人號為鳳凰¶
　弓轉拱衛大夫榮州防禦使遷侍中大夫相州觀察¶
　使時金人數犯契丹童貫帥師巡邊至髙陽闗召詵¶
　問以計策乃言南北兄弟之國誓好百有餘年今師¶
　出無名宜按兵觀釁戒諸將無妄動貫愕然乃命詵¶
　兼統制副种師道詵還瓦橋貫亦至而軍前統制楊¶
　可世入北境而敗詵語師道斬可世以徇師道不從¶
　引軍宵遁詵亦徒行亂兵間踰宿入雄州遼師至城¶
<pb:KR3k0026_WYG_021-19b>¶
　下而還貫奏詵不從節制責豪州團練副使筠州安¶
　置徽宗亦詔貫班師㑹耶律淳死蕭太后立朝廷復¶
　詔貫毋歸及收復燕京肆赦以詵初議不戰獨不放¶
　還後數月蕭幹出盧龍攻破景州又敗常勝軍于石¶
　門鎮薊州冦掠燕城人情忷忷有謀棄燕者徽宗於¶
　是思詵言召還復正奉大夫宣州觀察使卒贈安化¶
　軍承宣使¶
<pb:KR3k0026_WYG_021-20a>¶
¶
娥(四百六)¶
¶
　見姓苑¶
北史娥清代人也少有將畧著戰功遷黄門侍郎明元¶
　以為中領軍將軍渡河畧地至湖陸遂鎮枋頭進爵¶
　東平公　子延賜爵南平公¶
¶
柯(四百七)¶
¶
錢塘宋書沈文季傳錢塘富人柯降　齊書南兖州典¶
　柯益孫　河南官氏志柯拔氏改為柯氏¶
<pb:KR3k0026_WYG_021-20b>¶
繁(音婆四百八)¶
¶
左傳殷人七族有繁氏　漢有御史大夫繁延夀　潁¶
　川魏丞相主簿繁欽字伯林　後漢益州刺史繁興¶
¶
番(音婆四百九)¶
¶
姓苑吳君支孫氏焉¶
¶
蛾(四百十)¶
¶
左傳晉大夫蛾析之後¶
¶
過(四百十一)¶
¶
<pb:KR3k0026_WYG_021-21a>¶
夏時有過國子孫氏焉漢有兖州刺史過栩急就章過¶
　説¶
¶
戈(四百十二)¶
¶
夏時侯國為少康所滅因氏焉¶
¶
渦(四百十三)¶
¶
楚大夫封渦因氏焉三輔決録扶風太守渦尚¶
¶
郍(四百十四)¶
¶
風俗通朝郍東夷也其後單姓氏後燕録遼西太守郍¶
　頡西魏有揚州刺史郍春¶
<pb:KR3k0026_WYG_021-21b>¶
¶
傰(音多亦音朋四百十五)¶
¶
漢南山盗師傰宗¶
¶
車(四百十六)¶
¶
　姓纂漢武帝時丞相田千秋以年老詔乘小車出入¶
　省中時號車丞相子孫因為氏　河南官志後魏獻¶
　帝命疎屬曰車焜氏改為車氏¶
晉書車𦙍字武子聚螢讀書風姿美劭機悟敏速甚有¶
<pb:KR3k0026_WYG_021-22a>¶
　鄉曲之譽以寒素博學尤善於談㑹毎有盛坐而𦙍¶
　不在皆云無車公不樂　領博士為吳興太守¶
　丹陽尹遷吏部尚書¶
車濟字萬度果毅有大量為金城令¶
北史車伊洛世為東境部落帥恒修職貢延和中授平¶
　西將軍¶
車路頭代人也少以忠厚選給東宫為帳下帥明元立¶
　拜忠意將軍毎評獄處理常獻寛恕之議以此見重¶
　於朝¶
<pb:KR3k0026_WYG_021-22b>¶
¶
巴(四百十七)¶
¶
　姓纂代本云巴子國子孫以國為氏亦見左傳後漢¶
　揚州刺史巴祗¶
前漢巴寡婦清其先得丹穴而擅其利數世婦能守其¶
　業用財自衛人不敢犯始皇以為貞婦而客之為築¶
　女懐清臺¶
後漢巴肅字恭祖渤海人¶
<pb:KR3k0026_WYG_021-23a>¶
¶
麻(四百十八)¶
¶
風俗通齊大夫麻嬰之後漢麻光為御史大夫又麻達¶
　論語唐左司郎中麻察　太原狀云石趙梁州刺史¶
　廣平麻秋之後　唐功臣左金吾大將軍凉國公麻¶
　宗賜姓李氏改名延昌子藏珍¶
¶
家(四百十九)¶
¶
左傳周大夫家父之後風俗通漢有家羡　北海家羡¶
　為劇令子孫因居焉¶
<pb:KR3k0026_WYG_021-23b>¶
嘉(四百二十)¶
¶
左傳晉大夫嘉父欒氏黨¶
¶
瑕(四百二十一)¶
¶
左傳周大夫瑕禽晉有瑕嘉漢有廷尉瑕更又有瑕倉¶
　齊郡瑕倉為膠東相子孫因居齊郡¶
¶
茶(徒加反蘇林云音瑯琊之琊四十二十二)¶
¶
漢書江都易王傳有王子茶悟　彭城吳志衛尉茶頴¶
　生條太子少傅幾臨川太守¶
<pb:KR3k0026_WYG_021-24a>¶
¶
牙(四百二十三)¶
¶
風俗通云周穆君牙之後以王父字為氏¶
¶
衙(四百二十四)¶
¶
秦穆公子食采于衙因氏焉漢長平令衙敬卿七代同¶
　居¶
¶
沙(四百二十五)¶
¶
姓苑東莞有沙氏¶
¶
佘(四百二十六)¶
¶
南昌洪州有佘氏開元有太學博士佘欽　洛陽唐佑¶
<pb:KR3k0026_WYG_021-24b>¶
　郎中佘珩祖集隋考功主事¶
¶
蛇(四百二十七)¶
¶
南安姚秦録姚萇皇后蛇氏兄越滂南安太守又有建¶
　武將軍蛇𤣥臨晉太守蛇也¶
¶
諸(音遮四百二十八)¶
¶
吳郡後漢洛陽令諸於¶
¶
把(四百二十九)¶
¶
<pb:KR3k0026_WYG_021-25a>¶
本姓巴氏東樓公之後後漢靈帝時巴匡避董卓難改¶
　為把氏　安定把匡為安定太守因居焉¶
¶
查(四百三十)¶
¶
宣城涇縣武徳池南宕二州刺史查文熙　鄱陽貞元¶
　富人查祥¶
¶
媧(四百三十一)¶
¶
氏女媧氏之後¶
¶
花(四百三十二)¶
¶
唐有倉部員外郎花季睦¶
<pb:KR3k0026_WYG_021-25b>¶
　名賢氏族言行類稿卷二十一¶

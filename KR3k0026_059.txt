# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:10.385248
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷五十九
<pb:KR3k0026_WYG_059-1a>¶
¶
卷五十九¶
欽定四庫全書¶
　名賢氏族言行類稿卷五十九¶
　　　　　　　　　　　　　宋　章定　撰¶
慕容(千百七五)¶
¶
　姓纂髙辛少子居東北夷後徙遼西號鮮卑國於昌¶
　黎棘成至涉歸為鮮卑單于自云慕二儀之徳經三¶
　光之容或云以冠步摇音訛為慕容氏¶
晉載記慕容廆世居北夷號曰東胡曽祖莫䕶跋好冠¶
　步搖冠諸部因呼之為步搖　元帝拜廆為車騎将¶
<pb:KR3k0026_WYG_059-1b>¶
　軍大單于封遼東郡公¶
慕容皝字元真廆第三子¶
慕容恪字玄恭皝第四子為将不尚威嚴專以恩信御¶
　物後為太宰¶
慕容垂傾囊底智足以破之¶
北史慕容白曜少敦直給事宫中稍遷北部尚書　後¶
　為征南大将軍一旬拔四城威震齊土¶
<pb:KR3k0026_WYG_059-2a>¶
慕容紹宗深為髙祖所知髙祖以之平侯景景甚畏伏¶
　之¶
宋朝慕容延釗字化龍太原人也父章開州刺史延釗¶
　少以勇敢聞漢髙祖之起也周太祖為其佐命以延¶
　釗隷帳下世宗即位領溪州刺史髙平之戰以功遷¶
　團練使拜睦州防禦使從世宗征淮南為殿前都虞¶
　候與宋延偓大破其軍淮南平徙鎮鎮寧為殿前副¶
　都㸃檢太祖受禪延釗時握重兵屯真定太祖諭¶
　㫖聽以便宜從事延釗與韓令坤率所部兵巡邊¶
<pb:KR3k0026_WYG_059-2b>¶
　一方以安太祖深嘉之加殿前都㸃檢同中書門¶
　下三品以其父名章不曰平章事也¶
¶
賀若(千百七六)¶
¶
　姓纂代居玄朔隨魏南遷北俗謂忠貞為賀若因以¶
　為氏孝文時代人咸改單姓唯賀若氏不改¶
北史賀若敦其先居漠北世為部落大人曽祖貸入魏¶
　為都官尚書　侯瑱将兵逼湘州賀若敦将步騎救¶
<pb:KR3k0026_WYG_059-3a>¶
　渡江深入軍於湘州㑹秋水泛溢敦糧援斷絶分軍¶
　抄掠以供資費敦恐瑱知其糧少乃於營内多為土¶
　聚覆之以米召旁村人陽有訪問隨即遣之瑱聞之¶
　信以為實敦又増修營壘造廬舍為乆留之計湘羅¶
　之間遂廢農業瑱等無如之何先是土人每乗輕船¶
　載米粟鷄鴨以餉瑱軍敦患之乃偽為土人装船伏¶
　甲士於中瑱軍人望見謂餉船之至逆來争取敦甲¶
　士出而擒之又敦軍數有叛人乗馬投瑱者敦乃别¶
　取一馬牽以趣船令船中逆以鞭鞭之如是者再三¶
<pb:KR3k0026_WYG_059-3b>¶
　馬畏船不上然後伏兵於江岸使人乗畏船馬以招¶
　瑱軍詐云投附瑱遣兵迎投競来牽馬馬既畏船不¶
　上伏兵發盡殺之此後實有饋餉及亡降者瑱猶謂¶
　之詐並拒撃之相持日乆乃歛兵百里之外聴敦歸¶
　北　子弼字輔伯少有大志博涉書記有重名　隋¶
　文帝時以文武才幹拜吴州總管　嘗遺源雄詩文¶
　曰勿使麒麟上無我二人名乃獻取陳十䇿上稱善¶
<pb:KR3k0026_WYG_059-4a>¶
　賜以寳刀　後尅定三吴拜大将軍　後坐事下獄¶
　上數之曰公有三太猛　敦弟誼剛果有幹略隋以¶
　突厥為邊患誼素有威名拜靈州刺史甚為北夷所¶
　憚¶
¶
賀婁(千百七七)¶
¶
　姓纂代人本居漢北以國為氏孝文改為婁氏¶
北史賀婁子幹字萬壽少以驍武知名在隋䇿授上大¶
　将軍　文帝以子幹習邊事授榆關總管甚為虜所¶
　憚乃下書曰自公守北門風塵不警　兄詮亦有才¶
<pb:KR3k0026_WYG_059-4b>¶
　器位銀青光禄大夫¶
¶
斛斯(千百七八)¶
¶
　姓纂其先居廣牧代襲莫弗大人號斛斯部因氏焉¶
北史斛斯椿字法燾其先世為莫弗大人入關孝武拜¶
　尚書令　子徵字士亮博涉羣書尤精三禮魏孝武¶
　時雅樂廢缺徵稽諸典故創新改舊樂始備焉周武¶
　帝以徵經有師法詔授皇諸子呼為夫子儒者榮之¶
<pb:KR3k0026_WYG_059-5a>¶
¶
斛律(千百七九)¶
¶
　姓纂代人代為部落統帥號斛律部因為氏焉¶
北史斛律金魏除為第二領人酋長秋朝京師春還部¶
　落號曰鴈臣神武懐匡復金賛成大謀後為肆州刺¶
　史進遷左丞相文宣曰公元勲佐命父子忠誠朕當¶
　結以婚姻永為藩衛　子孫皆封侯貴達　子光字¶
　明月聲震關西¶
¶
豆盧(千百八十)¶
¶
　姓纂本姓慕容燕主廆弟西平王慕容運孫北地王¶
<pb:KR3k0026_WYG_059-5b>¶
　精入後魏北人謂歸義為豆盧道武因賜姓豆盧氏¶
北史豆盧寧字永安少驍果有志氣美姿容善騎射從¶
　周文禽竇泰復弘農破沙苑除衛大将軍　子勣字¶
　定東拜渭州刺史甚有惠政大致祥瑞　髙武隴由¶
　來乏水勣馬足所踐忽飛泉涌出又有白烏翔止㕔¶
　前乳子謠曰我有丹陽山出玉漿濟我人夷神烏來¶
　翔　子毓字道生以征突厥功授儀同三司¶
<pb:KR3k0026_WYG_059-6a>¶
唐豆盧欽望雍州人魏太和詔去豆著姓盧欽望居宰¶
　相十餘年方易之三思等怙勢獨謹身諄諄自全¶
豆盧瑑僖宗時同崔沆並同平章事時宰相有好施者¶
　常使人以布囊貯錢隨行施丐者每出襤褸盈路有¶
　朝士以書規之曰今百姓疲弊冦盗充斥相公宜舉¶
　賢任能紀綱庶務使萬物各得其所則家給人足自¶
　無貧者何必如此行小惠乎宰相大怒¶
¶
庫狄(千百八一)¶
¶
　姓纂鮮卑段匹磾之後避難改姓庫狄居代後遷中¶
<pb:KR3k0026_WYG_059-6b>¶
　夏¶
北史庫狄迴洛代人少有武力初事尒朱兆神武舉兵¶
　擁衆来歸累遷夏州刺史¶
庫狄盛字安盛少有武用從神武征伐遷幽州刺史¶
庫狄干鯁直少言有武藝為定州刺史清約自居不為¶
　吏人所患　威望之重為諸将所伏　孫士文隋初¶
　拜貝州刺史性清苦不受餽遺家無餘財　親故絶¶
<pb:KR3k0026_WYG_059-7a>¶
　迹慶弔不通法令嚴肅吏人股戰道不拾遺　上賜¶
　公卿入左藏任取多少士文獨口銜絹一匹　至州¶
　發摘姦諂尺布斗粟之贓無所寛貸　時司馬韋焜¶
　清河令趙達並苛刻唯長史有惠政語曰刺史羅刹¶
　政司馬蝮蛇瞋長史含笑判清河生喫人上聞曰士¶
　文暴過其祖竟坐免¶
庫狄峙仕魏位髙陽郡守政存仁恕百姓悦之拜中書¶
　舍人參掌機宻以恭謹見稱¶
<pb:KR3k0026_WYG_059-7b>¶
若干(千百八二)¶
¶
　姓纂出自北代以國為氏¶
北史若干惠字惠保代武川人以國為姓後翊戴周文¶
　拜直閣将軍從禽竇泰復弘農破沙苑每先登䧟陣¶
¶
加儀同三司剛質有勇力善於撫御将士莫不懐¶
¶
　恩事毋以孝聞　子鳯字逹摩有識度尚周文女位¶
　儀同三司¶
¶
秃髪(千百八三)¶
¶
<pb:KR3k0026_WYG_059-8a>¶
　姓纂西河鮮卑也與後魏同出聖武帝詰汾長子疋¶
　孤神元時率其部衆徙河西六代孫樹機能盡有凉¶
　州之地¶
唐秃髪傉檀韋宗歎之曰竒才英器不必華夏明知敏¶
　識不必讀書吾乃今知九州之外五經之來復自有¶
　人也¶
¶
黒齒(千百八四)¶
¶
　姓纂百濟西部人也¶
唐黒齒常之百濟人長七尺餘驍毅有謀畧吐蕃使賛¶
<pb:KR3k0026_WYG_059-8b>¶
　馬婆等入冦拜河源道經畧大使達言乃斥地置烽¶
　七十所墾田五千頃由是食衍士精卒破之獲牛馬¶
　甲不貲詔書勞賜凡&KR0681;軍七年吐蕃懾畏不敢盗邊¶
　封燕國公¶
¶
乞伏(千百八五)¶
¶
　姓纂乞伏國仁本鮮卑乞伏部首帥也晉孝武時僣¶
　號西秦王大單于¶
<pb:KR3k0026_WYG_059-9a>¶
北史乞伏慧字令和鮮卑人少慷慨有大節在隋遷凉¶
　州總管嚴警烽燧逺為斥侯虜竟不入境¶
乞伏保髙車部人見孝行傳¶
¶
侯莫陳(千百八六)¶
¶
　姓纂其先後魏别郡居庫斛真水周書云武川人代¶
　為渠帥隨魏南遷號侯莫陳¶
北史侯莫陳悦代人也好田獵便騎射　普泰中除秦¶
　州刺史¶
侯莫陳相從神武起兵破四胡於韓陵進爵白水王¶
<pb:KR3k0026_WYG_059-9b>¶
侯莫陳崇字尚樂從周文帝禽竇泰復弘農破沙苑戰¶
　河橋累戰皆有功進柱國大将軍　子頴字遵道少¶
　有器量為時輩所推　在程州有惠政為南方所信¶
　伏焉　拜邢州刺史政為第一　遷瀛州刺史百姓¶
　立碑頌其清徳　崇兄順位驃騎大将軍¶
¶
阿史那(千百八七)¶
¶
　姓纂夏氏之胤居夔牟山北人呼為突厥窟歴魏晉¶
<pb:KR3k0026_WYG_059-10a>¶
　十代為君長後屬蠕蠕阿史那最為首領後周末遂¶
　滅蠕蠕霸强北土葢百餘年至處羅蘇尼失等歸化¶
　號阿史那開元改為史氏¶
唐阿史那忠字義節性謹厚居父喪哀慕過人擢右驍¶
　衛大将軍宿衛四十八年無纎隙人比之金日磾¶
¶
莫多婁(千百八八)¶
¶
　姓纂代人隨後魏遷洛陽¶
北史莫多婁貸文驍果有膽氣從神武起兵除車騎大¶
　将軍　子敬顯少以武力見知¶
<pb:KR3k0026_WYG_059-10b>¶
¶
可朱渾(千百八九)¶
¶
自出代北又居懐朔隨魏南遷¶
　名賢氏族言行類稿卷五十九¶

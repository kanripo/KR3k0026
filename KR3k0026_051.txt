# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.699303
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷五十一
<pb:KR3k0026_WYG_051-1a>¶
¶
卷五十一¶
欽定四庫全書¶
　名賢氏族言行類稿卷五十一¶
　　　　　　　　　　　　　宋　章定　撰¶
郭(千二十七)¶
¶
　姓纂周文王季弟虢叔受封於虢或曰郭公因以為¶
　氏公羊傳云虢謂之郭聲之轉也左傳齊有郭最燕¶
　有郭隗　郭隗燕昭王築宫而師事之致士先從隗¶
　始¶
前漢㳺俠郭觧河内軹人¶
<pb:KR3k0026_WYG_051-1b>¶
後漢郭賀字喬卿拜荆州刺史百姓歌曰厥德仁明郭¶
　喬卿忠正朝廷上下平　顯宗賜以三公之服黼黻¶
　冕旒勑行部去襜帷使百姓見其容服以章有德¶
郭丹字少卿買符入函谷闗慨然嘆曰丹不乗使者車¶
　終不出關至京師常為都講諸儒咸敬重之更始徴¶
　為諌議大夫持節使歸南陽果乗髙車出關¶
郭伋字細侯後拜潁川太守帝勞曰賢能太守去帝城¶
<pb:KR3k0026_WYG_051-2a>¶
　不逺河潤九里兾京師并䝉福也　行部到西河童¶
　兒數百騎竹馬迎拜於道次¶
郭躬字仲孫潁川人為廷尉決獄斷刑多依矜恕乃條¶
　諸重文可從輕者四十一事奏之皆著於令　父𢎞¶
　為夬曹掾用法平諸為𢎞所決者退無怨情　躬弟¶
　鎮亦至廷尉郭氏數世傳法律子孫至公者一人廷¶
　尉七人侯三人刺史二千石侍中郎將二十餘人¶
郭泰字林宗母使給事縣庭曰大丈夫焉能處斗筲之¶
　役乎與李膺友善名震京師後歸故里衣冠諸儒送¶
<pb:KR3k0026_WYG_051-2b>¶
　之河上車數千兩林宗唯與膺同舟而濟衆賔望之¶
　以為神仙　嘗遇雨巾一角墊時人故折巾一角以¶
　為林宗巾　泰聞黨人之死私為之慟曰詩云人之¶
　云亡邦國殄瘁漢室滅矣未知瞻烏爰止于誰之屋¶
　耳申屠蟠亦歎曰昔戰國之世處士横議列國之王¶
　至為擁篲先驅卒有坑儒燒書之禍今之謂矣司馬¶
　温公曰天下有道君子揚於王庭以正小人之罪而¶
<pb:KR3k0026_WYG_051-3a>¶
　莫敢不服天下無道君子囊括不言以避小人之禍¶
　而猶或不免黨人生昬亂之世不在其位四海横流¶
　而欲以口舌救之臧否人物激濁&KR0045;清撩虺蛇之頭¶
　踐虎狼之尾以至身被滛刑禍及朋友士類殱滅而¶
　國隨以亡不亦悲乎夫唯郭泰既明且哲以保其身¶
　申屠蟠見幾而作不俟終日卓乎其不可及也¶
方術郭玉學方診六徴之技為太醫丞¶
郭憲汝南宋人光武立求天下有道之人徴憲拜博士¶
　嘗從駕南郊忽向東北含酒三噀詔問其故曰齊國¶
<pb:KR3k0026_WYG_051-3b>¶
　失火後齊果上火災與郊同日¶
魏志郭嘉字奉孝陽翟人荀彧薦為司空軍祭酒深通¶
　有算畧逹於事從征伐十有一年每有大議臨敵制¶
　變平定天下謀功為高¶
郭淮字伯濟陽曲人在關右三十餘年功績顯著以淮¶
　為車騎將軍儀同三司進封陽曲侯¶
晉郭彰字叔茂賈后從舅豫參權勢賔客盈門¶
<pb:KR3k0026_WYG_051-4a>¶
郭舒字雅行後為右丞¶
郭奕字大業為尚書有重名當世朝臣皆出其下¶
郭象字子𤣥語如懸河㵼水注而不竭閒居以文論自¶
　適任職當權熏灼内外¶
郭璞字景純博學髙才詞賦為中興之冠　洞五行天¶
　文卜筮之術¶
文苑郭澄之字仲静陽曲人少有才思機敏兼人　位至¶
　相國從事中郎封南豐侯¶
隠逸郭琦字公偉晉陽人著書百卷¶
<pb:KR3k0026_WYG_051-4b>¶
郭文字文舉河内軹人少愛山水尚嘉遯歩擔入吴興餘¶
　杭山中無人之地倚木于樹苫覆其上而居焉¶
郭翻字長翔伯父訥廣州刺史父察安城太守　翻少¶
　有志操不交世事惟以漁釣射獵為娱¶
郭荷字承休隠張掖東山諡曰𤣥徳先生¶
郭瑀字元瑜少有超俗之操隠於臨松薤谷　心與至¶
　境冥符志與四時消息¶
<pb:KR3k0026_WYG_051-5a>¶
藝術郭黁明易善筮¶
南史循吏郭祖深仕梁至南津校尉公嚴清刻不避强禦¶
孝義郭世通居父喪殆不勝哀母亡負土成墳敕牓表¶
　門閭改所居獨楓里為孝行焉　子原平字長恭又¶
　禀至行養親必以己力傭賃以供養¶
隠逸郭希林曾祖翻晉世髙尚不仕希林少守家業徴¶
　召一無所就　子蒙亦隠居不仕¶
北史郭祚字季祐尺牘文章見重於世弱冠為州主簿¶
　孝文初舉秀才嘗飲清徽園孝文舉觴曰郭祚憂勤¶
<pb:KR3k0026_WYG_051-5b>¶
　庶事獨不欺我不勸此人當誰勸也復為吏部尚書¶
　重惜官位至於銓授假令得人必徘&KR0422;久之然後下¶
　筆所㧞用者皆量才稱職　子&KR1402;尚字思和遷太尉¶
　從事中郎公强當世善事權寵世號曰郭尖¶
郭彦少知名仕周為澧州刺史勸以耕稼人皆務本¶
郭衍字彦文少驍武善騎射仕隋以軍功遷大將軍¶
郭榮字長榮仕隋為内史舍人後拜右侯衛大將軍煬¶
<pb:KR3k0026_WYG_051-6a>¶
　帝曰誠心純至如郭榮者固無雙矣¶
孝行郭文恭年踰七十父母喪孝慕罔極尚書聞奏標¶
　其門閭¶
節義郭世巂字𢎞乂七世同居大豕同乳烏鵲同巢表¶
　其門閭¶
唐郭正一定州人永隆中檢校中書侍郎詔與郭待舉¶
　岑倩魏𤣥同並中書門下承受進止平章事平章事¶
　自正一始永淳中真遷中書侍郎執政久明習故事¶
　文辭詔敇多出其手¶
<pb:KR3k0026_WYG_051-6b>¶
郭孝恪許州人少有奇節不治貲産隋亂率少年數百¶
　附李宻喜謂曰汝潁多奇士不謬也　竇建德之援¶
　洛也孝恪上謁秦王進計曰王世充力竭計窮其面¶
　縛可跂足待建德悉衆逺來糧餉阻絶殆夭亡之也¶
　若固守虎牢以軍汜水隨機應變禽殄必矣王然之¶
　賊平語諸將曰孝恪䇿擒賊固在諸君右遷上柱國¶
　貞觀十六年改安西都䕶孝恪推誠撫御盡得其歡¶
<pb:KR3k0026_WYG_051-7a>¶
　心　子待封¶
郭震字元振魏州人少有大志十六為太學生家嘗送¶
　錢四十萬㑹有縗服者叩門自言五世未𦵏願假以¶
　治喪元振舉與之無少吝一不質名氏薛稷等歎駭¶
　之十八舉進士為通泉尉武后召與語竒之索所為¶
　文上寳劍篇后覽嘉歎　突厥吐蕃聨兵宼涼州后¶
　拜元振都督元振置和戎城自是州無虜憂　神龍¶
　中遷安西大都䕶睿宗立召為太僕卿將行安西酋¶
　長有𠢐面哭送者旌節下玉關去涼州猶八百里城¶
<pb:KR3k0026_WYG_051-7b>¶
　中爭具壺漿歡迎　𤣥宗誅太平公主睿宗御承天¶
　門諸宰相走伏外者獨元振總兵扈帝進封代國公¶
¶
少雄邁及貴居處乃儉約手不置書人罕見其喜¶
¶
　愠至宰相而親具者唯元振云¶
郭子儀字子儀華州人以武舉異等累官天德軍使安¶
　禄山反詔子儀率本軍東討賊䧟常山河北郡縣皆¶
　没㑹李光弼攻賊常山㧞之子儀引軍下井陘與光¶
<pb:KR3k0026_WYG_051-8a>¶
　弼合破史思明禄山益出精兵佐思明子儀曰彼恃¶
　加兵必易我而心不固戰必克矣於是晝&KR0045;兵夜擣¶
　壘賊不得息乃與光弼等擊賊斬首四萬河北諸郡¶
　往往斬賊守迎王師方北圖范陽㑹天子入蜀太子¶
　即位靈武詔班師子儀與光弼率歩騎五萬赴行在¶
　時朝廷草昧軍容缺然及是國威大振　肅宗大閱¶
　六軍鼓而南房琯陳濤師敗帝唯倚朔方軍為根本¶
　至德二載破崔乾祐通關陜路　從元帥廣平王率¶
　蕃漢兵十五萬收長安河東河西河南州縣悉平以¶
<pb:KR3k0026_WYG_051-8b>¶
　功加司徒封代國公帝遣具軍容迎灞上勞之曰國¶
　家再造卿力也乾元元年破賊河上執安守忠以獻¶
　遂朝京師詔百官迎於長樂驛帝御望春樓待之進¶
　中書令　收衛州圍相州召子儀還更以趙王為天¶
　下兵馬元帥李光弼副之　議者謂子儀有社稷功¶
¶
李光弼失河陽河中太原軍亂朝廷憂二軍與賊¶
¶
　合而少年新將望輕不可用遂以子儀為元帥進封¶
<pb:KR3k0026_WYG_051-9a>¶
　汾陽郡王屯絳州帝引至卧内謂曰河東一以委卿¶
　至屯誅首惡王元振數十人諸鎮皆惕息　代宗立¶
　梁崇義據襄州叛僕固懐恩隂召囘紇吐蕃犯奉天¶
　武功拜子儀為關内副元帥至咸陽賊已過渭水並¶
　南山而東天子跳幸陜子儀還京師子儀自相州罷¶
　歸京師部曲離散及是率騎南收兵得武關防卒及¶
　亡士數千會六軍將張知節迎子儀洛南大閲兵屯¶
　商州威震關中紿曰郭令公來虜懼夜潰破賊書聞¶
　帝以子儀為京城留守自變生倉猝賴子儀復安故¶
<pb:KR3k0026_WYG_051-9b>¶
　天下皆咎程元振羣臣數論奏元振懼乃說帝都洛¶
　陽帝可其計子儀曰云云願陛下抑閹寺任直臣委宰相¶
　以簡賢任能付臣以訓兵禦侮則中興之功日月可¶
　兾帝得奏謂左右曰子儀固社稷臣也朕西决矣乃¶
　賜鐵劵圖形凌煙閣　僕固懐恩誘吐蕃囘紇党項¶
　入㓂朝廷患之詔子儀屯奉天帝問計所出對曰無¶
　能為也已而賊遁子儀至涇陽恩賚崇縟進拜尚書¶
<pb:KR3k0026_WYG_051-10a>¶
　令懇辭不受具所以讓付史館　永泰元年復鎮河¶
　中懐恩盡說吐蕃回紇等三十萬掠涇邠躪鳳翔京¶
　師大震子儀屯涇陽軍纔萬人比到虜騎圍已合子¶
　儀身率鎧騎二千出入陣中回紇怪問是謂誰報曰¶
　郭令公驚曰懐恩言天可汗棄天下令公即世中國¶
　無主故我從以來令公今存天可汗存乎報曰天子¶
　萬壽回紇悟曰彼欺我乎子儀使諭虜回紇曰今誠¶
　存我得見乎子儀將出左右曰狼子野心不可信曰¶
　今力不敵吾將示以至誠即傳呼曰令公來虜皆持¶
<pb:KR3k0026_WYG_051-10b>¶
　滿子儀以數十騎出免胄見其大酋曰諸君同艱難¶
　久矣何忽亡忠誼而至是邪回紇捨兵下馬拜曰果¶
　吾父也㑹懐恩暴死羣虜無所統一遂許諾吐蕃疑¶
　之引去子儀遣將白元光大軍繼之破吐蕃十萬於¶
　靈臺西原遂還河中　回紇赤心請市馬萬匹有司¶
　以財乏止市千匹子儀請内一歲奉佐馬直薨年八¶
　十五謚忠武配饗代宗廟廷　子儀事上誠御下恕¶
<pb:KR3k0026_WYG_051-11a>¶
　賞罰必信遭幸臣短毁握兵處外詔至即日就道無¶
　纎介顧望故讒間不行　田承嗣傲狠不軌子儀嘗¶
　遣使至魏承嗣西望拜指其膝謂使者曰兹膝不屈¶
　於人久矣今為公拜　子儀禁無故軍中走馬南陽¶
　夫人乳母之子犯禁都虞候杖殺之諸子泣訴於子¶
　儀且言都虞&KR0049;之横子儀叱遣之明日以事語僚佐¶
　而嘆息曰子儀諸子皆奴材也不賞父之都虞&KR0049;而¶
　惜母之乳母子非奴材而何　宿將數十皆王侯貴¶
　重子儀頤指進退若部曲然幕府六十餘人後皆為¶
<pb:KR3k0026_WYG_051-11b>¶
　將相顯官其取士得才類此與李光弼齊名而寛厚¶
　得人過之其嵗入官俸無慮二十四萬緡前後賜良¶
　田美器名園甲館不勝紀代宗不名呼為大臣以身¶
　為天下安危者二十年校中書令考二十四八子七¶
　壻皆貴顯富貴夀考哀榮終始人臣之道無闕焉子¶
　曜旴晞昢晤曖曙映而四子以才顯　曜性沈静資¶
　貌瑰傑子儀征伐曜治家事少長無間言以朴簡自¶
<pb:KR3k0026_WYG_051-12a>¶
　處累遷太子太保卒贈太子太傅　晞善騎射從征¶
　伐有功復兩京出竒兵破賊累進鴻臚卿太子賔客¶
　趙國公　曖尚昇平公主封清源縣侯金紫光禄大¶
　夫遷太常卿子鏦恭遜折節不以富貴加人性周畏¶
　不立赫赫名有諫於上退必毁稿家人子弟無知者¶
　拜右金吾將軍封太原郡公充閑廐宫苑使　曙官¶
　司農卿徳宗幸奉天從乘輿擢金吾大將軍終祁國¶
　公¶
郭承嘏晞孫字復卿幼秀異通五經元和中及進士第¶
<pb:KR3k0026_WYG_051-12b>¶
　累遷起居舍人居母喪以孝聞¶
郭䖍瓘齊州人開元初録軍閥累遷右驍衛將軍¶
郭知運字逢時𤓰州人猨臂虎口以格鬬功累補秦州¶
　三度府果毅從郭䖍瓘破突厥有功　屯西方戎夷¶
　畏之與王君&KR0930;功名畧等時號王郭帝詔中書令張¶
　說紀其功子英傑英义　英傑字孟武　英乂字元¶
　武以武勇有名哥舒翰見之曰是當代吾節制者¶
<pb:KR3k0026_WYG_051-13a>¶
五代郭崇韜代州雁門人也為河東教練使為人明敏¶
　能應對以材幹見稱莊宗為晉王孟知祥為中門使¶
　崇韜為副使中門之職參管機要先時中門使相繼¶
　獲罪知祥懼求外任莊宗曰公欲避事當舉可代公¶
　者知祥乃薦崇韜為中門使甚見親信　康延孝自¶
　梁奔唐先見崇韜崇韜延之卧内盡得梁虛實延孝¶
　言梁方召諸鎮兵欲大舉唐將皆憂惑以謂成敗未¶
　可知莊宗患之以問諸將諸將皆曰唐得鄆州隔河¶
　難守不若棄鄆與梁西取衛州黎陽以河為界與梁¶
<pb:KR3k0026_WYG_051-13b>¶
　約罷兵無相攻庶幾以為後圖莊宗不悅退卧帳中¶
　召崇韜問計崇韜曰陛下興兵仗義將士疲戰爭生¶
　民苦轉餉者十餘年矣况今大號已建自河以北人¶
　皆引首以望成功而思休息今得一鄆州不能守而¶
　棄之雖欲指河為界誰為陛下守之且唐未失德勝¶
　時四方商賈征輸必集薪蒭糧餉其積如山自失南¶
　城保楊劉道路轉徙耗亡大半而魏博五州秋稼不¶
<pb:KR3k0026_WYG_051-14a>¶
　稔竭民而斂不支數月此豈按兵持久之時乎臣自¶
　康延孝來盡得梁之虛實此真夭亡之時也願陛下¶
　分兵守魏固楊劉而自鄆長驅擣其巢穴不出半月¶
　天下定矣莊宗大喜曰此大丈夫之事也即日下令¶
　軍中歸其家屬於魏夜渡楊劉從鄆州入襲汴川八¶
　日而滅梁莊宗推功賜崇韜鐵劵拜侍中成德軍節¶
　度使依前樞宻使莊宗與諸將以兵取天下而崇韜¶
　未嘗居戰陣徒以謀議居佐命第一之功位兼將相¶
　遂以天下為己任　崇韜素廉自入洛始受賂遺曰¶
<pb:KR3k0026_WYG_051-14b>¶
　吾豈少此耶今藩鎮諸侯多梁舊將一切拒之豈無¶
　反側且藏予私室何異公帑明年南郊悉獻所藏以¶
　佐賞給累表自陳乞身優詔不允因建天下利害二¶
　十五事施行之　崇韜有大畧已破蜀因遣使者以¶
　唐威徳風諭諸蠻欲因以綏來之可謂有志矣¶
宋朝郭崇應州金城人也初名崇威避周祖諱止稱崇¶
　崇弱冠以勇力應募仕周為陳州節度使同平章事¶
<pb:KR3k0026_WYG_051-15a>¶
　世宗親征太原崇副符彦卿將行營之師軍還加侍¶
　中移鎮成徳世宗征淮甸契丹萬騎掠邉境崇帥師¶
　破之於束鹿斬首數百級俘人口牛羊三萬餘至國¶
　初加兼中書令初太祖受禪崇感周室恩遇或時出¶
　涕為監軍所奏太祖曰我素知崇篤於恩義有所感¶
　激爾遣人覘之還言崇方與賔屬飲博城中晏如也¶
　太祖笑曰果如吾言未幾來朝李重進叛命崇為節¶
　制乾德三年卒　子守璘　守璘子允恭累官至崇¶
　儀副使允恭次女仁宗后也¶
<pb:KR3k0026_WYG_051-15b>¶
郭守文并州太原人父暉仕漢為䕶聖軍使有勇畧從¶
　周太祖征河中戰死守文年十四居喪哀毁召𨽻帳¶
　下補左班殿直至國初遷西頭供奉官潘美征嶺南¶
　擒劉鋹遣守文馳傳告捷遷翰林副使從曹彬平金¶
　陵䕶送李煜歸闕煜頗自歉守文語之曰國家開拓¶
　境土以致太平豈責防風之後至耶煜心遂安雍熙¶
　五年大舉北伐為幽州道行營前軍歩軍水陸都監¶
<pb:KR3k0026_WYG_051-16a>¶
　與契丹遇為流矢所中氣色不撓戰益急左右騎從¶
　莫之知也軍中服其量卒謚忠武守文沉厚有謀頗¶
　知書既卒有使自北邉來言守文死軍中皆為流涕¶
　太宗問何以致此對曰守文得俸悉以犒士卒死之¶
　日家無餘財太宗為歎息久之賜其家錢五百萬後¶
　太宗為真宗納守文之次女為夫人即章穆皇后也¶
　追封守文譙王¶
郭成德順軍中安堡人也少以應募為弓箭手元豐中¶
　大合五道兵趨靈武成將涇原選鋒賊守漫&KR1529;隘以¶
<pb:KR3k0026_WYG_051-16b>¶
　拒王師成出奇奮擊之至靈武有畨酋介馬馳突統¶
　制劉昌祚大破之為涇原第十副將以功遷引進使¶
　雄州防禦使涇原路鈐轄轉客省使卒　成姿貎豐¶
　偉襟度坦然撫養孤窮踈財好施名震西鄙云　子¶
　浩¶
郭忠恕字恕先洛陽人也善屬文周太祖召為周易博¶
　士國初與監察御史符昭文爭忿朝堂貶乾州司户¶
<pb:KR3k0026_WYG_051-17a>¶
　遂不仕進太宗聞其名召為國子監主簿令刋定歴¶
　代字書忠恕縱酒肆言時政頗有謗讟語聞配流登¶
　州至齊州臨清謂部送吏曰我逝矣因掊地為穴度¶
　容面俯窺焉而卒藁𦵏道左後數月故人欲改𦵏但¶
　衣衾而已¶
郭祥正字功父當塗人也其母夢李太白而生祥正少¶
　有詩名梅堯臣曰天才如此真太白後身也王安石¶
　亦歎美其詩舉進士知武岡縣致仕居姑熟後復出¶
　為通判汀州後知端州復棄去遂家於當塗之青山¶
<pb:KR3k0026_WYG_051-17b>¶
郭贄字仲儀襄邑人舉進士中首薦　知荆南府屬久¶
　旱方盛陳禱雨之具贄至悉投之江不數日大雨¶
　真宗嘗稱贄純厚長者特拜工部尚書翰林侍讀學¶
　士作詩賜之有啓發沖言曉典常之語卒諡文懿¶
¶
霍(千卄八)¶
¶
　姓纂周文王第六子霍叔處之後今河東有霍邑是¶
　其故都子孫以國為氏¶
<pb:KR3k0026_WYG_051-18a>¶
左傳僖公二十四年富辰曰昔周公封建親戚以蕃屏周¶
　管蔡郕霍文之昭也¶
襄公二十九年叔侯曰虞虢焦滑霍楊韓魏皆姬姓也晉¶
　是以大¶
前漢霍去病為驃姚校尉斬捕過當封冠軍侯進驃騎¶
　将軍　凡六出擊匈奴斬首捕虜數萬餘級　上欲¶
　教之孫吳兵法曰顧方畧何如耳不至學古兵法¶
　上為治第曰匈奴不滅無以家為也¶
霍光字子孟去病弟河東平光乃以兄任為郎出入禁¶
<pb:KR3k0026_WYG_051-18b>¶
　近二十餘年未嘗有過後為大司馬大將軍受遺詔¶
　輔少主　為人沉靜詳審白晢疎眉目美鬚髯每出¶
　入殿門止進有常處不失尺寸天下想聞其風采¶
　廢昌邑立宣帝封博陵侯　定萬世策以安社稷¶
後漢霍諝字叔智魏郡人明經舉孝廉入為尚書僕射¶
蜀志霍峻字仲邈南郡枝江人為梓潼太守卒　子戈¶
　字紹先為中庶子甚得切磋之體¶
<pb:KR3k0026_WYG_051-19a>¶
晉隠逸霍原字休明慕道清虛方成竒器以賢良徴不¶
　到¶
¶
郝(千卄九)¶
¶
　姓纂出於赫咠氏太昊氏之佐也殷帝乙時王子期¶
　封太原郝鄉因氏焉¶
南史孝義郝道福累世同㸑詔表門蠲役調¶
世說郝隆七月七日出日中仰卧曬腹中書¶
唐郝處俊安州人好學嗜漢書貞觀中第進士髙麗叛¶
　詔副李勣為總管賊遽至處俊安餐不顧密畀料精¶
<pb:KR3k0026_WYG_051-19b>¶
　銳擊之虜郤衆壯其謀　諫二王角勝帝遽止曰處¶
　俊逺識非衆臣所逮　諌帝欲遜位武后事遂沮¶
　處俊臨事敢言在帝前議論必傅經義凡所規獻得¶
　大臣體武后惡之以其操履無玷不能害之與許圉¶
　師同里俱官達故時語曰貴如郝許　孫象賢¶
郝廷玉驍勇善鬭為李光弼愛將及保河陽擒徐璜玉¶
　封安邉郡王　吐蕃犯京畿屯渭橋魚朝恩聞其善¶
<pb:KR3k0026_WYG_051-20a>¶
　布陣請觀之廷玉申號令鳴鼓角部伍坐作進退若一朝恩¶
　歎曰吾處兵間今始識訓練法　累為秦州刺史¶
郝玭貞元中為臨涇鎮將在邊積三年每討賊不持糗¶
　糧取之於敵獲虜必刳剔其屍虜人畏道其名以¶
　怖啼兒¶
¶
駱(千三十)¶
¶
　姓纂姜姓齊太公之後有公子駱以王父字為氏¶
吳志駱統字公緒㑹稽人父俊字孝逺有文武才察孝¶
　廉補尚書郎統為建忠郎將封新陽侯¶
<pb:KR3k0026_WYG_051-20b>¶
南史駱文牙字旗門年十二相者云此郎容貎非常必¶
　將逺致陳文帝引為將帥勇冠衆軍¶
唐駱賔王義烏人七嵗能賦詩武后時數上疏言事下¶
　臨海丞不得志棄官去與王勃楊炯盧照隣皆以文¶
　齊名天下¶
¶
莫(千三十一)¶
¶
　姓纂漢有富人莫氏見游俠傳大厯中比部員外郎¶
<pb:KR3k0026_WYG_051-21a>¶
　莫藏用　河南官氏志邢莫氏改為莫氏¶
北史莫含魏穆愛其才器常參軍國大謀卒於左將軍¶
¶
子顯為左常侍　顯子題為大將以功賜爵東宛¶
¶
　侯　題弟雲好學善射道武時常典選曹遷執金吾¶
　參軍國謀議¶
¶
索(千三十二)¶
¶
　姓纂殷人七族索氏之後望燉煌晉索湛為北地太¶
　守¶
晉索靖字幼安湛之子少有逸羣之量與汜衷張甝索¶
<pb:KR3k0026_WYG_051-21b>¶
　紒索永俱詣太學馳名海内號稱燉煌五龍　舉賢¶
　良對䇿髙第張勃表靖才藝絶人宜在臺閣擢尚書¶
　郎以善草書知名　除雁門太守¶
藝術索紞字叔徹善占夢¶
　紞占之云云君當為人¶
隠逸索襲字偉祖虛靖好學不應州郡之命隂澹曰索¶
　先生碩德名儒真可以諮大義宅不彌畝而志忽九¶
<pb:KR3k0026_WYG_051-22a>¶
　州形居塵俗而棲心天外謚𤣥居先生¶
北史索敞字巨振燉煌人入魏以儒學為中書博士貴遊¶
　之子皆敬憚威嚴多所成益¶
¶
鄂(千三十三)¶
¶
晉鄂侯之後子孫氏焉漢初功臣安平侯鄂千秋沛人¶
¶
落(千三十四)¶
¶
風俗通云臯落氏翟國也以國為姓見左傳漢有落下¶
　閎巴郡人撰太初厯¶
<pb:KR3k0026_WYG_051-22b>¶
洛(千三十五)¶
¶
落下閎或作洛¶
¶
恪(千三十六)¶
¶
晉有郎中令恪啓¶
¶
薄(千三十七)¶
¶
風俗通衛賢人薄疑¶
¶
幕(千三十八)¶
¶
風俗通舜祖幕支孫以王父字為氏見左傳¶
<pb:KR3k0026_WYG_051-23a>¶
¶
作(千三九)¶
¶
漢古今人表胙侯子孫因避地改作氏漢涿郡太守作¶
　顯¶
¶
鐸(千四十)¶
¶
晉有鐸遏冦楚有太傅鐸椒漢有廷尉鐸政¶
¶
閣(千四十一)¶
¶
急就章有閣并訢唐有御史閣輔¶
¶
博(千四十二)¶
¶
風俗通云漢有博子勞善相馬望出淮南廣平¶
<pb:KR3k0026_WYG_051-23b>¶
¶
藥(千四十三)¶
¶
漢有南陽太守藥崧¶
¶
約(千四十四)¶
¶
古賢人約續¶
¶
若(千四十五)¶
¶
古賢人若士¶
¶
鄀(千四十六)¶
¶
<pb:KR3k0026_WYG_051-24a>¶
風俗通春秋時鄀國以國為氏¶
　名賢氏族言行類稿卷五十一¶
<pb:KR3k0026_WYG_051-24b>¶

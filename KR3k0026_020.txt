# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.998252
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十
<pb:KR3k0026_WYG_020-1a>¶
¶
卷二十¶
欽定四庫全書¶
　名賢氏族言行類稿巻二十¶
　　　　　　　　　　　　　宋　章定　撰¶
髙(三百九十四)¶
¶
　姓纂齊太公六代孫文公子髙孫傒以王父字為氏¶
左傳桓公五年諸侯伐鄭鄭禦之髙渠彌以中軍奉公¶
　為魚麗之陳¶
閔公二年冬齊髙子來盟¶
成公十五年經叔孫僑如㑹髙无咎於鍾離　傳㑹吳¶
<pb:KR3k0026_WYG_020-1b>¶
　於鍾離始通吳也¶
昭公十二年齊髙偃帥師納北燕伯于陽¶
哀公十一年齊髙无丕帥師伐我及清¶
毛詩絲衣髙子曰靈星之尸也¶
説苑齊髙廷問於孔子曰廷精氣以問事君之道願夫¶
　子告之¶
史記髙柴字子髙衛人長不盈五尺受業孔子孔子以¶
<pb:KR3k0026_WYG_020-2a>¶
　為愚子路使為費郈宰¶
前漢儒林髙相沛人治易亡章句專説隂陽災異¶
後漢髙彪字義方除郎中校書東觀數奏賦頌竒文因¶
　事諷諌靈帝異之遷内黄令帝敕同僚臨送祖於上¶
　東門詔東觀畫彪像以勸學者¶
逸民髙鳳字文通專精誦讀妻嘗曝麥於庭令鳳䕶雞¶
　天暴雨鳯持竿誦經不覺潦水流麥遂為名儒教授¶
　於西唐山中¶
儒林髙詡字季囘以父任為郎中世傳魯詩以信行清¶
<pb:KR3k0026_WYG_020-2b>¶
　操知名光武除為符離長後拜大司農以方正稱¶
方術髙獲字敬公¶
魏志髙柔字文惠為刺姦令史處法平允又夙夜匪懈¶
　至擁膝抱文書而寢魏初為尚書郎轉丞相理曹掾¶
　清識平當明于憲典　後為太尉¶
晉書髙光字宣茂朝廷咸推其明於用法頻典理官¶
髙崧字茂琰少好學善史書舉秀才除太博士累遷¶
<pb:KR3k0026_WYG_020-3a>¶
　侍中呼其小字曰阿酃故有才具邪¶
載記髙瞻字子前少而英爽有俊才後降于慕容廆署¶
　為將軍稱疾不起¶
南史髙爽博學多才坐事被繫作鑊魚賦以自况其文¶
　甚工(附卞彬傳)¶
北史髙允字伯恭少孤夙成有竒度崔宏見之歎曰髙¶
　子黄中内潤文明外照必為一代偉器　博通經史¶
　天文術數尤好春秋公羊　曽作塞上詩有混欣戚¶
　遺得喪之致　後領著作述成國記文成曰髙允真¶
<pb:KR3k0026_WYG_020-3b>¶
　忠臣矣朕有是非恒正言面論朕聞其過天下不知¶
　其諌拜中書令　為郎二十七年不徙官　游雅曰¶
　余與髙允子游處四十餘年未見是非喜悦之色予¶
　嘗呼為支子崔公謂余云髙生豐才博學一代佳士¶
　文成嘗呼為令公崔浩考漢元以來日月五星允曰¶
　善言逺者必先騐於近且漢元年冬十月五星聚于¶
　東井此乃厯術之淺事今譏漢史而不覺此謬恐後¶
<pb:KR3k0026_WYG_020-4a>¶
　之譏今猶今之譏古浩曰云何允曰金水二星常附¶
　日而行冬十月日旦在尾箕昏沒於申南而東井方¶
　出於寅此二星何囙背日而行少傅游雅曰君長¶
　於厯當不虛言也浩後考究果如允語　後告老遷¶
　尚書散騎常侍時延入備几杖詢以政事出入三省¶
　五十餘年　子忱字士和位長安太守為政寛惠百姓¶
　安之　綽字僧裕遷洛陽令為政强直不避豪右京¶
　邑憚之　允弟推字仲讓魏以前後南使不稱妙簡¶
　行人詔推使宋南人稱其才辯¶
<pb:KR3k0026_WYG_020-4b>¶
髙祐字子集博涉書史不拘小節孝文初拜秘書令後¶
　為兖州刺史請縣黨立黌序　風化大行盗賊止息¶
髙徳正幼而敏慧有風神儀表累遷相府椽神武委以¶
　腹心徙黄門侍郎方雅周慎動見稱述仕齊遷右僕¶
　射綱紀朝政多有宏益¶
髙乾字乾邕明敏俊偉有智畧輕財重義多所交結後¶
　為黄門侍郎兼侍中¶
<pb:KR3k0026_WYG_020-5a>¶
髙昻字敖曹幼時便有壯氣龍犀豹頭姿體雄異毎言¶
　男兒當横行天下自取富貴誰能端坐讀書作老博¶
　士也其父曰此兒不滅吾族當大吾門以其昻藏敖¶
　曹故以名字之¶
髙閭字閻士博綜經史下筆成章仕魏為中書侍郎獻¶
　文立上至徳頌文章富逸為獻文所知參論政事為¶
　給事中委以機宻詔令書檄皆其文也　後表遜位¶
　宣武引見東堂賜以肴羞訪之大政以其先朝儒舊¶
　告老求歸帝為之流涕賜安車几杖强果敢直諌於¶
<pb:KR3k0026_WYG_020-5b>¶
　朝廷廣衆之中談論鋒起人莫能敵孝文以其文雅¶
　之美毎優禮之　嘗為相幽二州刺史廉儉自謹有¶
　良牧之譽　子元昌位遼西博陵二郡太守　弟悦¶
　篤志好學有美於閭¶
髙道悦字文欣仕魏後為諫議大夫正色當官不憚强¶
　禦居法樹平肅之規處諫著必犯之節　轉太子中¶
　庶子正色立朝儼然難犯宫官上下咸畏憚之¶
<pb:KR3k0026_WYG_020-6a>¶
髙聰字僧智涉獵經史頗有文才拜中書博士¶
髙恭之字道穆父崇字積善景明中除洛陽令為政清¶
　斷吏人畏其威風發摘不避强禦　道穆所交皆名¶
　流雋士毎曰人生當夕脱羊裘朝珮珠玉¶
髙謙之字道讓事後母以孝聞好文章留心老易為河¶
　隂令損益政體多為故事　父子兄弟並著當官之¶
　稱¶
髙隆之字延興仕齊録尚書事領大宗正卿監國史欽¶
　尚文雅搢紳名流必存禮接訓督諸子必先文義¶
<pb:KR3k0026_WYG_020-6b>¶
髙琳字季珉後加驃騎將軍周孝閔時討平文州氐師¶
　還帝宴卿士賦詩言志琳詩末章云寄言竇車騎為¶
　謝霍將軍何以報天子沙漠静妖氛¶
髙構字孝基仕隋為吏部侍郎號為稱職前後典選之¶
　官皆出其下¶
髙熲字昭玄隋文帝以其習兵事多計略引為府司録¶
　有左僕射龎晃短熲於帝帝怒黜之因謂熲曰獨孤¶
<pb:KR3k0026_WYG_020-7a>¶
　公猶鏡也毎被磨瑩皎然益明　熲有文武大畧明¶
　達政務竭誠盡節進引忠良當朝立政將二十年野¶
　朝推服時致昇平論者以為真宰相¶
唐髙儉字士亷以字顯齊清河王岳之孫敏惠有度量¶
　狀貌若畫觀書一見輒誦敏於占對　薛道衡崔祖¶
　濬皆宿臣顯重與為忘年友由是有名　武徳中秦¶
　王領雍州牧薦士亷為治中親重之蜀人畏鬼而惡¶
　疾雖父母病皆委去士亷為設教條辨告風俗大變¶
　又引諸生講授學校復興秦時李氷導汶江水灌田¶
<pb:KR3k0026_WYG_020-7b>¶
　瀕水者須千金士亷附故渠厮引旁出人以富饒入¶
　為吏部進封許國公雅負裁鑒又詳氏譜遷尚書僕¶
　射士亷三世居此官世榮其貴太宗幸洛陽太子監¶
　國命攝少師太子令曰寡人資公訓導比聴政據案¶
　對公竊所未安宜設别案貞觀年卒帝親臨喪自為¶
　文喪出登城望哭髙宗即位贈太尉配饗太宗　進¶
　止詳華凡有獻納搢紳皆屬以目奏議未嘗不焚稿¶
<pb:KR3k0026_WYG_020-8a>¶
　家人無見者　子履行真行　重字文明士亷五世¶
　孫以明經中第¶
髙馮字季輔徳州人貞觀初拜監察御史彈治不避權¶
　要轉中書舍人列上五事書奏太宗稱善　數上書¶
　言得失辭誠切帝賜鍾乳一劑曰而進藥石之言朕¶
　以藥石相報　為吏部侍郎善銓叙人物帝賜金背¶
　鏡一况其清鑒卒諡曰憲¶
髙智周常州人第進士遷費令與丞尉均取俸民安其¶
　化刻石頌美　擢秘書郎嘗覆弈誦碑無謬夀州刺¶
<pb:KR3k0026_WYG_020-8b>¶
　史其治尚文雅¶
髙仙芝髙麗人美資質善騎射開元末表為安西副都¶
　䕶天寶間詔仙芝以步騎一萬出討吐蕃拔其城諸¶
　胡皆震降附仙芝　程千里等嘗譖仙芝仙芝罵曰¶
　公面雖男兒而心似婦女何耶玄宗擢為鴻臚卿¶
髙霞寓五代不異居孝聞里閭讀春秋及兵法頗有感¶
　慨髙崇文異其才檄任軍職從擊劉闢有功封感義¶
<pb:KR3k0026_WYG_020-9a>¶
　王¶
髙適字達夫滄州人舉有道科哥舒翰表掌書記擢諫¶
　議大夫負氣敢言蜀亂出為蜀彭二州刺史上皇東¶
　還分劒南為兩節度百姓弊于調度適上疏願罷東¶
　川以一劒南尚節義語王霸衮衮不厭以功名自許政¶
　寛簡所莅人便之¶
髙郢字公楚衛州人九嵗通春秋工屬文著語黙賦諸¶
　儒稱之進士不第代宗為太后營章敬寺郢以白衣¶
　上書諌云云未報又上言云云以茂才異等髙第擢¶
<pb:KR3k0026_WYG_020-9b>¶
　咸陽尉郭子儀取為朔方掌書記遷中書舍人貞元¶
　末中書侍郎同平章事出為華州刺史政尚仁静¶
　恭慎不與人交掌制誥家無留稿¶
髙定郢之子辯惠七嵗讀尚書至湯誓跪問郢曰奈何¶
　以臣伐君郢曰應天順人何云伐耶對曰用命賞于¶
　祖弗用命戮于社是順人乎郢異之　通王氏易仕¶
　至京兆府參軍¶
<pb:KR3k0026_WYG_020-10a>¶
髙崇文其先徙幽州七世不異居性樸重寡言吐蕃冦¶
　寧州崇文大破之封渤海郡王　劉闢反杜黄裳薦¶
　其才統諸屯兵討闢時顯功宿將人人自謂當選及¶
　詔出皆驚後追擒之檻送京師入成都市井積珍貨¶
　如山無秋毫之犯進西川節度南平郡王刻石紀功¶
　于鹿頭山召同平章事邠寧節度使居邠三年戎備¶
　整修¶
髙瑀冀州人少沈邃喜言兵累遷陳蔡二州刺史宰相¶
　裴度韋處厚以瑀治素有狀習軍中情偽欲任之¶
<pb:KR3k0026_WYG_020-10b>¶
髙釴字翹之史失何所人與弟銖鍇擢進士累遷右補¶
　闕史館修撰　數陳政得失穆宗嘉之面賜緋魚召¶
　入翰林為學士　子湜字澄之第進士累官右諫議¶
　大夫¶
髙銖字權仲既擢第署張弘靖幕府累遷給事中李訓¶
　驟拜學士銖率諫官伏閤言之¶
髙鍇字弱金連中進士宏辭科遷中書舍人後為禮侍¶
<pb:KR3k0026_WYG_020-11a>¶
髙叡京兆人舉明經聖厯初黙啜入冦叡嬰城拒却¶
　子仲舒通詁訓學擢明經開元初宋璟蘓頲當國多¶
　咨訪焉璟等常謂人曰古事問髙仲舒¶
五代髙思繼兄弟媯州人也皆以武勇雄於北邊為幽¶
　州戍將思繼兄之子行珪終安逺節度使思繼之子¶
　行周終天平節度使有勇而知義功髙而不矜策馬¶
　臨敵叱咤風生平居與賓僚宴集侃侃和易人以是¶
　重之後進封秦王¶
髙錫河中人為河南府推官上書諫周世宗以一身親¶
<pb:KR3k0026_WYG_020-11b>¶
　天下之務帝不能用¶
宋朝髙懐徳字藏用忠厚倜儻有武畧仕晉漢為刺史¶
　至周為節度使太祖受禪擢為殿前副㸃檢移鎮滑¶
　州尚宣祖女燕國長公主加駙馬都尉李筠叛太祖¶
　親征先令懐徳攻破筠衆于澤州改鎮忠武歸徳加¶
　同平章事太宗即位加兼侍中移鎮武勝卒諡穆武¶
髙季興　髙從誨　髙保融　髙保朂　髙繼沖皆襲¶
<pb:KR3k0026_WYG_020-12a>¶
　有江陵至繼沖其屬孫光憲勸其歸國¶
髙郁馬氏以為謀主楚畏楊行宻成汭之强議以金帛¶
　結之郁曰成汭不足畏也行宻公之讎雖以萬金賄¶
　之君援乎不若上奉天子下撫士民訓卒厲¶
　兵以修霸事則誰與為敵矣楚既得湖南不征商旅¶
　由是四方商旅輻輳湖南地多鈆鐵郁請鑄鈆鐵為¶
　錢商旅出境無所用之皆易他貨而去故能以境内¶
　所餘之物易天下百貨國以富饒湖南民不事桑蠶¶
　郁命民輸税者皆以帛代錢未幾民間機杼大盛¶
<pb:KR3k0026_WYG_020-12b>¶
髙瓊家世燕人也父乾徙居亳州之蒙城瓊長以材勇¶
　事太宗于潛邸即位以為御龍直指揮使從征太原¶
　命押弓弩兩班合圍攻城及征幽薊太宗倍道還京¶
　師留瓊與軍中鼓吹殿後六班扈從不及惟瓊首帥¶
　所部見行在太宗大悦累遷侍衛領歸義軍節度使¶
　真宗即位改鎮彰信初契丹犯塞瓊將并代之師與¶
　石保吉㑹鎮定既而傅潛以逗留得罪以瓊代將其¶
<pb:KR3k0026_WYG_020-13a>¶
　兵兵罷復還治所授殿前都指揮先是諸將臨敵退¶
　衂真宗已貸其罪議者以為敗軍之將當誅真宗以¶
　問瓊瓊對曰罪誠當誅然陛下去嵗已釋其罪今復¶
　行之又方屯諸路非時代易臣恐衆心疑懼乃止景¶
　徳初契丹入冦大臣有欲避狄江南西蜀者冦凖不¶
　可諸將中獨瓊與凖意同凖既力争之真宗曰卿文¶
　臣豈能盡用兵之利凖曰請召髙瓊瓊至乃言避狄¶
　為便凖大驚以瓊為悔也已而徐言避狄固為安全¶
　但恐扈駕之士中路逃亡無與俱西南者耳真宗乃¶
<pb:KR3k0026_WYG_020-13b>¶
　大驚始決北征之策真宗既親征時前軍已與契丹¶
　戰或有勸真宗南還者瓊因言契丹師衆已老陛下¶
　宜親臨觀兵督其成功真宗嘉其言即幸澶州南城¶
　固請渡河真宗從往浮橋駐輦未進瓊乃執撾䇿輦¶
　大聲曰何不亟行今已至此尚何疑真宗乃命進輦¶
　既至登北門城樓張黄龍旗城將士皆呼萬嵗氣勢¶
　百倍㑹契丹大將撻覽中弩死契丹遂退明年以疾¶
<pb:KR3k0026_WYG_020-14a>¶
　求解兵柄授忠武軍節度使卒諡武烈　瓊曉軍政¶
　善訓諸子使讀書率能自立於時子繼勲繼忠繼和¶
　繼宣繼隆繼元繼宣官至防禦使繼忠至四方館使¶
　榮州團練使¶
髙繼勲字紹先初補殿直太宗見而竒之擢押班祗侯¶
　累遷東上閤門使以隴州團練使知雄州拜威武軍¶
　節度使卒諡穆武　繼勲謙謹有機略善撫士卒戰¶
　常有功第三子遵甫終為作坊使女即宣仁聖烈皇¶
　后也瓊累贈魏王繼勲楚王甫魯王(高瓊諸子連繼字繼生遵遵生)¶
<pb:KR3k0026_WYG_020-14b>¶
　(士宣仁聖烈皇后兄弟也士生公公生世世生之字)¶
髙遵裕字公綽繼宣子以父任為三班借職稍遷供備¶
　庫副使鎮戎軍注泊都監夏人冦大順城諒祚中矢¶
　引去㑹英宗崩遵裕告哀抵宥州下宫夏人遣王盥¶
　受命至則吉服遵裕切責之遂易服聴遺命既而具¶
　食上宫語及大順城事盥曰剽掠輩耳遵裕曰扶傷¶
　而遁者非若主邪夏人怒曰王人蔑視下國敝邑雖¶
<pb:KR3k0026_WYG_020-15a>¶
　小控弦數十萬亦能躬執櫜鞬與君周旋遵裕瞋目¶
　叱之時諒祚覘於屏間揺手使止神宗聞而嘉之擢¶
　知保軍¶
髙士林字才卿宣仁聖烈皇后弟也母即慈聖光獻皇¶
　后之姊士林以慈聖恩補右班殿直累遷西頭供奉¶
　官進内殿崇班士林將家子獨喜儒學閲經史能通¶
　其㫖英宗嘗以謹守法律四字誨之曰能此則為良¶
　吏矣士林官至徳州刺史治平中卒神宗即位贈昭¶
　徳軍節度使　子公繪公紀由戚里至節度使皆有¶
<pb:KR3k0026_WYG_020-15b>¶
　賢稱¶
髙若訥字敏之并州榆次人也十嵗喪父寓家衛州因¶
　居焉舉進士授彰徳軍節度使推官知咸陽金堂商¶
　河三縣商河多圭田舊令或假民工種以治之若訥¶
　獨棄而不耕人以為清入為監察御史裏行再遷知¶
　諫院時范仲淹知開封府與宰相吕夷簡爭論於上¶
　前貶知饒州余靖尹洙相繼被黜歐陽修移書責若¶
<pb:KR3k0026_WYG_020-16a>¶
　訥為諫官阿附宰相而不言若訥忿而繳奏其書修¶
　亦謫夷陵令而若訥遂為士君子所恥至謂為不肖¶
　以右諫議大夫為御史中丞賈昌期與吳育數争事¶
　明年春大旱仁宗從容問所以然者若訥引洪範故¶
　事以為大臣不肅則雨不時若於是昌期與育皆罷¶
　而若訥遂代育為樞宻副使公議非之改工部侍郎¶
　參知政事拜樞宻卒諡曰文莊¶
髙賦字正臣中山人也父尹右衛將軍賦以父任為右¶
　班殿直復舉進士改奉禮郎遷太博士累至太常¶
<pb:KR3k0026_WYG_020-16b>¶
　少卿遷光禄卿特拜秘書監加直龍圖閣其守唐也¶
　増户萬一千三百八十給田三萬一千三百二十八¶
　頃而山林榛莽之地皆為良田嵗益税二萬二千二¶
　百五十七作陂堰四十有四詔曰召杜南陽世稱循¶
　吏其亡久矣朕尚思之卿招懐饑流墾闢荒梗繕修¶
　陂堰績效具昭前人之良何以逺此賦再治唐凡五¶
　嵗與前守趙尚寛皆蒙褒詔賦自直龍圖閣至集賢¶
<pb:KR3k0026_WYG_020-17a>¶
　院學士悉以墾闢之功也賦嘗言二府大臣或僦舍¶
　委巷散處京城間有第宅亦公私非便宜倣前代丞¶
　相於端門前列置大第俾居之又言國家置提㸃刑¶
　獄司蓋欲平反獄訟使民不寃今諸路多以一員兼¶
　河渠農政常平賊盗兵甲而刑書繁多省閲不給若¶
　委之吏則為大弊請逐路置檢法官以專平讞疏駮¶
　事多施行退居襄陽卒　賦為人剛嚴内實平恕所¶
　居皆有善政吏民紀之衢唐二郡民為立生祠云¶
髙懌字文悦髙祖季興唐末徙荆南之地子孫因家焉¶
<pb:KR3k0026_WYG_020-17b>¶
　懌少孤養於外氏年十三能屬文通經史聞种放隠¶
　終南山懌亦築室豹林谷放見而竒之與張嶤許勃¶
　號南山三友冦凖薦之不起景祐中朝廷録國初侯¶
　王後懌推其弟忻得一官范雍守京兆延懌詔諸生¶
　經從之者數百人康定中杜衍請賜以處士號特除¶
　大理評事懌固辭仁宗嘉其守改賜安素處士文彦¶
　博又薦其經行先嘗賜良田五頃矣至是復賜第一¶
<pb:KR3k0026_WYG_020-18a>¶
　區既又除光禄寺丞辭不受卒常夢白衣持書目為¶
　白鹿洞主因作詩識之後二十年晝寢復夢之其卒¶
　葬白鹿鄉¶
髙荷字子勉故南王平苗裔元祐太學生也號還還先¶
　生作詩數千篇拔出筆墨畦逕篇各有新意上黄魯¶
　直長篇警句云蜀天何處盡巴月幾囘彎因此得名¶
　魯直跋其詩云子勉以杜子美為標凖用一事如軍¶
　中之令置一字如闗門之鍵而充之以博學行之以¶
　温恭天下士也歴官陜西漕屬改秩燕山平獻凱歌¶
<pb:KR3k0026_WYG_020-18b>¶
　除直龍圖閣知涿州而終¶
髙俅者本先生小史筆札頗工東坡自翰苑出帥¶
　中山留以予曽文肅文肅以史令已多辭之東坡以¶
　屬王晉卿元符末晉卿為樞宻都承㫖時祐陵為端¶
　王在潛邸日已自好文故與晉卿善在殿廬侍班邂¶
　逅王云今日偶忘記帶箆刀子來欲假以掠鬢可乎¶
　晉卿從腰間取之王云此様甚新可愛晉卿言近創¶
<pb:KR3k0026_WYG_020-19a>¶
　造二副一猶未用少刻當以馳内至晩遣俅賫往值¶
　王在園中蹴鞠俅候報之際睥睨不已王呼來前詢¶
　曰汝亦解此技邪俅曰能之漫令對蹴遂愜王之意¶
　大喜呼隷輩云可任傳語都尉既謝箆刀之况并所¶
　送人皆輟矣由是日見親信踰月王登寶位上優寵¶
　之眷渥甚厚不次遷拜其儕類援以祈恩上云汝曹¶
　争如彼好脚迹邪數年間建節循至使相遍歴三衙¶
　者二十年領殿前司職事自俅始也父敦復為節度¶
　使兄伸自言業進士直赴殿試後登八座子姪皆為¶
<pb:KR3k0026_WYG_020-19b>¶
　郎充正員恩倖無比極其富貴然不忘蘇氏毎其子¶
　弟入都則給養問䘏甚勤靖康初祐陵南下俅從駕¶
　至臨淮以疾為解辭歸京師當時侍行如童貫梁師¶
　成輩皆坐誅而俅獨死於牖下(見王明清揮塵録)¶
　朱勝非云髙伸者因其兄俅隨上皇寵居八座父死¶
　奪情予時在館中見之而王相黼翰林承㫖丁憂李¶
　相邦彦左承丁憂亦皆起復王未終制為執政李方¶
<pb:KR3k0026_WYG_020-20a>¶
　踰年拜右相日者髙掄頗滑稽或誚其所言不騐掄¶
　曰古術於今誠為無驗且如父母喪在命術大災今¶
　但為虛驚或更曰激發耳(見長篇)¶
¶
毛(三百九十五)¶
¶
　姓纂周文王第九子毛伯受封毛國因以為氏支孫¶
　為周卿士毛伯過毛伯得並毛公之後也趙有毛遂¶
　漢有毛公治詩趙人也為河間博士毛萇亦治詩¶
　為古訓¶
左傳僖公二十四年富辰曰周公封建親戚魯衛毛𣆀¶
<pb:KR3k0026_WYG_020-20b>¶
　文之昭也¶
文公元年王使毛伯衛來賜公命¶
史記毛遂趙使君合從於楚約與門下文武備具¶
　者二十人偕得十九人毛遂願備員而行君曰¶
　夫賢士之處世若錐之處囊中其末立見今先生處¶
　勝門下三年未有所先生不能遂曰乃今日請處¶
　囊中耳使蚤得處囊中乃頴脱而出非特其末見而¶
<pb:KR3k0026_WYG_020-21a>¶
　已卒定從而歸勝曰先生至楚而使趙重於九鼎¶
　大吕以三寸之舌强於百萬之師遂以為上客(出平原君)¶
　(傳)¶
魏志毛玠字孝先為丞相東曹掾典選舉其所舉用皆¶
　清正之士貴寵之臣輿服不敢過度　請謁不行時¶
　人憚之　居顯位常布衣蔬食賞賜以振施貧族家¶
　無所餘¶
晉書毛寶字碩真為廬江太守豫章州刺史有重勲死¶
　於王事　子穆之字憲祖果毅有父風為襄陽益州¶
<pb:KR3k0026_WYG_020-21b>¶
　刺史　安之字仲祖有武幹遷右衛將軍　璩字叔¶
　璉以討桓玄功詔曰夫貞松標於嵗寒益州刺史璩¶
　匡翼之勲實感朕心進征西將軍　自寶至璩三葉¶
　擁旄開國者四人　德祖兄弟五人皆有武幹累遷¶
　冠軍司州刺史　次弟嶷嶷弟辯並有志節¶
南史毛修之字敬文祖武生伯父璩並益州刺史父瑾¶
　梁秦二州刺史　修之為右司馬行司州事戍洛陽¶
<pb:KR3k0026_WYG_020-22a>¶
　修立城壘武帝善之賜衣服玩好當時評直二千萬¶
　兩¶
毛喜字伯武少好學善草隷　陳文帝立喜自周還和¶
　進好之策能結二國之好　後除黄門侍郎典軍國¶
　機宻授永嘉内史不授俸秩政尚清净人吏安之¶
毛遐字鴻逺世為酋帥祖天愛太武至定州刺史傳至¶
　遐四世不絶遐任俠有智謀世為豪右士流貧乏者¶
　多被賑贍　弟鴻賓狀貌頗異氐羌見者皆畏之明¶
　帝以為雍州刺史詔曰此以晝錦榮卿也¶
<pb:KR3k0026_WYG_020-22b>¶
唐毛若虛絳州人眉長覆目天寶末為武功丞以酷吏¶
　稱¶
¶
臯(三百九十六)¶
¶
臯陶之後左傳越大夫臯如風俗通漢有司徒長史臯¶
　誨廣陵後漢梁鴻傳有臯伯通晉有揚州從事臯弘¶
¶
蒿(三百九十七)¶
¶
見姓苑¶
<pb:KR3k0026_WYG_020-23a>¶
¶
敖(三百九十八)¶
¶
顓頊師大敖之後¶
¶
褒(三百九十九)¶
¶
姒姓國禹後今梁州褒是也周幽王后褒姒也　河南¶
　官氏志達勃氏改為褒¶
¶
桃(四百)¶
¶
山陽姓苑云今山陽有此姓　范陽石趙將桃豹又特¶
　進桃剛建平人¶
<pb:KR3k0026_WYG_020-23b>¶
勞(四百一)¶
¶
其先居東海勞山因氏焉　渤海晉有三公郎勞霸後¶
　蜀有尚書左丞勞彦逺　瑯琊後漢盗帥勞丙¶
¶
牢(四百二)¶
¶
仲尼弟子琴牢之後以王父名為氏　漢中書僕射牢¶
　梁石顯黨後漢有牢慎又黨錮傳牢修¶
　名賢氏族言行類稿卷二十¶

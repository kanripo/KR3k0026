# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.303338
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷八
<pb:KR3k0026_WYG_008-1a>¶
¶
卷八¶
欽定四庫全書¶
　名賢氏族言行類稿卷八¶
　　　　　　　　　　　　　　宋　章定　撰¶
于(百五十一)¶
¶
　姓纂周武王第二子邘叔子孫以國為氏其後去邑¶
　單為于氏　東海漢有于公生丞相西平公定國生¶
　永御史大夫¶
前漢于定國字曼倩東海郯人也父于公為縣獄史郡¶
　曹決獄平郡中立生祠號曰于公祠　言殺孝婦而旱¶
<pb:KR3k0026_WYG_008-1b>¶
¶
定國學法于父亦為獄史以材高舉侍御史遷御¶
¶
　史中丞起為廷尉朝廷稱之曰張釋之為廷尉天下¶
　無寃民于定國為廷尉民自以不寃　遷御史大夫¶
　為丞相封西平侯　子永嗣至御史大夫　始于公¶
　其閭門壞父老方共治之公謂曰少高大令容駟馬¶
　高葢車我治獄多隂徳未嘗有所寃子孫必有興者¶
　至定國為丞相永為御史大夫封侯傳世云¶
<pb:KR3k0026_WYG_008-2a>¶
魏志于禁字文則攻張繡禽吕布圍張超攻眭周皆破¶
　斬之太祖曰將軍在亂能整討暴堅壘有不可動之¶
　節雖古名將何以加之¶
北史于栗磾少習武藝材力過人　劉裕嘗遺其書題¶
　曰黒矟公麾下栗磾好持黒矟故有其號明元因授¶
　為黒矟將軍　自少總戎迄於白首臨事善斷所向¶
　無前　謙虛下士刑罰不濫　子洛拔為侍中尚書¶
　令百寮憚之任參内外以功名自終　洛拔子烈善¶
　射少言有不可犯之色累遷殿中尚書　氣槩沈逺¶
<pb:KR3k0026_WYG_008-2b>¶
　有柱石之質殆禦侮之臣乎¶
于忠字思賢累遷散騎常侍嘗因侍宴宣武賜之劒杖¶
　舉酒屬忠曰卿世執貞節故恒以禁衛相委昔以卿¶
　行忠賜名曰忠今以卿才堪禦侮以所御劒杖相錫¶
¶
後為尚書令¶
¶
于勁字鍾葵為定州刺史自栗磾至勁累世貴盛一皇¶
　后四贈公三領軍二尚書令三開國公¶
<pb:KR3k0026_WYG_008-3a>¶
于謹字思敬畧窺經史尤好兵書　或有勸之仕者謹¶
　曰州郡之職昔人所鄙台鼎之位須待時來　累官¶
　至大司寇　負佐時之畧逢周文興運之期為大厦¶
　之棟梁擬巨川之舟楫卒以耆年碩徳譽高望重禮¶
　備上庠功歌司樂常以滿盈為誡覆折是憂　謹為¶
　三老賜延年杖武帝幸太學以食之　謹既平梁周¶
　文令司樂作常山公平梁歌十首使工人歌之　名¶
　位雖重愈存謙挹功臣中特見委信始終若一人無¶
　間言　子孫繁衍皆至顯達　子實¶
<pb:KR3k0026_WYG_008-3b>¶
于實字賓實累遷尚書　實子顗字元武拜呉州總管¶
　以頻敗陳師賜綵數百段　弟仲文字次武九嵗嘗¶
　於雲陽宫見周文帝問曰聞兒好讀書書有何事對¶
　曰資父事君忠孝而已周文甚嗟歎之　後為安固¶
　太守州刺史屈突尚坐事下獄無敢繩者仲文窮之¶
　遂竟其獄蜀中語曰明斷無雙有于公不避彊禦有¶
　次武　實弟翼字文若為渭州刺史實先莅此州翼¶
<pb:KR3k0026_WYG_008-4a>¶
　又推誠布信事存寛簡夷夏感悦比之大小君¶
　後為安州幽州總管翼兼文武之寄受干城之託智¶
　能足以衛難勢力足以勤王曽無釋位之心但務隨¶
　時之義𢎞名節以高貴豈所望於斯人　子璽字伯¶
　符隋初歴汴邵二州刺史並有恩惠　翼弟義字慈¶
　恭仕周遷安武太守專崇教化不尚威刑郡人爭財¶
　相訟義以家財分與二人喻而遣去二人各懷恥愧¶
　移貫它州　子宣道字元明仕隋遷内史舍人　宣¶
　敏字仲達年十一詣周趙王招命之賦詩詩甚有幽¶
<pb:KR3k0026_WYG_008-4b>¶
　真之志坐客莫不嗟賞　仕隋拜奉車都尉奉使巴¶
　蜀還上䟽帝嘉之曰于氏世有人焉　常以盛滿之¶
　誡昔賢所重每懷靜退著述志賦以見志焉¶
節義于什門魏時為謁者使馮跋不拜拘留二十四年¶
　後歸拜侍書御史¶
唐于志寧字仲謐京兆人貞觀三年為中書侍郎　晉¶
　王為皇太子拜左庶子監修國史　與張行成髙季輔¶
<pb:KR3k0026_WYG_008-5a>¶
　俱賜田志寧辭分其田以與二人　凡格式律令禮¶
　典皆預論撰　與司空李勣修定本草并圖合五十¶
　四篇其書大行¶
于休烈志寧曾孫機鑒融敏善文章第進士又擢制科¶
　歴祕書省正字　肅宗立兼修國史　時經大盜後¶
　史籍燔缺休烈奏獻史籍進官　獻五代論詩著舊¶
　章天子嘉之　雖歴清要不治産性恭儉仁愛樂賢¶
　好善推轂士甚衆年老嗜學不厭¶
于頔字允元後周太師謹七世孫有專對材　為湖州¶
<pb:KR3k0026_WYG_008-5b>¶
　刺史有湖陂久廢命修復嵗獲秔稻無慮萬計改蘇¶
　州為政有績　為陜虢觀察使宰吏重之　貞元中¶
　拜山南東道節度使呉少誠叛頔禽其將　昌黎先¶
　生有上于襄陽書又送許志雍序云是非忠乎君而¶
　樂乎善以國家之務為己任者乎即頔也¶
于公異進士擢第李晟表為掌書記朱泚平露布於徳¶
　宗曰臣既肅清宫禁祗奉寢園鍾簴不移廟貌如故¶
<pb:KR3k0026_WYG_008-6a>¶
　帝咨歎一再¶
¶
蘧(百五十二)¶
¶
　姓纂衛大夫蘧瑗字伯玉之後漢大行令蘧正¶
左傳定公十年宋公子地嬖蘧富獵十一分其室而以¶
　其五與之¶
論語君子哉蘧伯玉邦有道則仕邦無道則可卷而懷¶
　之¶
家語外寛而内正汲汲於人以善自終蘧伯玉之行也¶
<pb:KR3k0026_WYG_008-6b>¶
舒(百五十三)¶
¶
　風俗通云舒子之後以國為姓¶
唐舒元輿婺州人元和中舉進士見有司鉤校苛切既¶
　試尚書雖氷炭脂炬飡具皆人自將吏一倡名乃得¶
　入列棘圍席坐廡下因上書言古貢士未有輕於此¶
　者　俄擢高第裴度表興元書記文檄豪健一時推¶
　許拜監察御史　自負才有過人太和五年獻文闕¶
　下不得報上書自言所上八萬言其文鍛鍊精粹出¶
<pb:KR3k0026_WYG_008-7a>¶
　入今古數千百年披剔剖抉有可以輔教化豈主父¶
　可比哉　元輿唐中葉文士也今其遺文所存者才¶
　二十四篇既以甘露之禍死文宗因觀牡丹摘其賦¶
　中傑句曰向者如迓背者如訣折者如語含者如咽¶
　俯者如怨仰者如悦為之泣下予最愛其玉筯篆志¶
　論李斯李陽氷之書其詞曰斯去千年氷生唐時氷¶
　復去矣後來者誰後千年有人誰能待之後千年無¶
　人篆止於斯嗚呼主人為吾寶之此銘有不可名言¶
　之妙而世或鮮知之(見容軒隨筆)¶
<pb:KR3k0026_WYG_008-7b>¶
宋朝舒亶字信道明州慈谿人也擢進士調臨海尉民¶
　有使酒逐其叔母者亶命執之不服即斬之投劾去¶
　王安石當國聞而竒之為審官院主簿　熙河路分¶
　畫疆界命亶馳往于時洮隴新喋血亶即日引道至¶
　則示以朝廷威信夷人以肉置刀頭啗亶亶以口承¶
　之衆皆歡呼使還提舉兩浙常平召為太子中允御¶
　史裏行　崇寧初辰州蠻叛以直龍圖閣知荆南府¶
<pb:KR3k0026_WYG_008-8a>¶
　亶選形勢得飛山福純坡建新城為控扼之要以功¶
　除龍圖閣待制卒¶
¶
俞(又音吐溜反百五十四)¶
¶
　前趙劉聰中常侍俞容天后時有俞文俊江陵人也¶
俞紫芝字秀老揚州人少有高行不娶得浮屠氏心法¶
　所至翛然而工於詩王荆公居鍾山秀老數相往來¶
　尤愛重之毎見於詩所謂公詩何以解人愁初日芙¶
　蕖映碧流未怕元劉爭獨步不妨陶謝與同遊是也¶
　秀老嘗有夜深童子唤不起猛虎一聲山月高之句¶
<pb:KR3k0026_WYG_008-8b>¶
　尤為荆公所賞和云新詩比舊仍増峭若許追攀莫¶
　大高秀老卒於元祐初惜時無發明者不得與林和¶
　靖一流槩見於隠逸其弟澹字清老亦不娶滑稽善¶
　諧謔洞曉音律能歌荆公亦喜之晩年作漁家傲等¶
　樂府數闋每山行即使澹歌之然澹使酒好罵不若¶
　秀老之恬靜一日見公云吾欲為浮屠但貧無錢買¶
　祠部耳公欣然為置祠部澹約日祝髪既過期寂無¶
<pb:KR3k0026_WYG_008-9a>¶
　耗公問其然澹徐曰吾思僧亦不易為公所贈祠部¶
　已送酒家償舊債矣公為之大笑黄魯直贈澹詩其¶
　一有云有客夢超俗去髪脱儒冠平明視清鏡正爾¶
　良獨難蓋述荆公事也¶
¶
盂(百五十五)¶
¶
晉大夫食采盂邑因氏焉晉有盂丙衛有盂壓¶
¶
邘(百五十六)¶
¶
周武王子邘侯之後後漢有上谷太守邘侯¶
<pb:KR3k0026_WYG_008-9b>¶
禺(百五十七)¶
¶
禺强之後出姓苑¶
¶
愚(百五十八)¶
¶
愚公之後今無聞¶
¶
巫(百五十九)¶
¶
風俗通凡氏於事巫卜匠陶也殷有巫咸巫賢漢有冀州¶
　刺史巫捷又有巫都著養性經也　巫伋(紹興二十年作樞參)¶
¶
毌(百六十)¶
¶
<pb:KR3k0026_WYG_008-10a>¶
毌丘氏或為母氏開元右補闕母渠洛陽人一云呉人¶
¶
塗(百六十一)¶
¶
風俗通漢有諌議大夫塗禪又塗子真治尚書¶
¶
涂(百六十二)¶
¶
洪州人因水為姓¶
¶
都(百六十三)¶
¶
呉興人姓苑云有臨淄侯都稽臨淄人也¶
¶
區(百六十四)¶
¶
風俗通云歐冶子之後轉為區氏又音歐呉有區景長¶
<pb:KR3k0026_WYG_008-10b>¶
　沙人官至蒼梧太守¶
¶
瞿(百六十五)¶
¶
晉東海王越參軍瞿莊博陵人也又王僧孺譜云河東¶
　裴桃兒娶蒼梧瞿寶¶
¶
衢(百六十六)¶
¶
江陵人見姓苑¶
¶
俱(百六十七)¶
¶
<pb:KR3k0026_WYG_008-11a>¶
南涼有鎮北將軍俱廷開博士俱匡辟¶
¶
句(百六十八)¶
¶
須句風姓之後見左傳¶
¶
蔞(百六十九)¶
¶
官氏志云一那蔞氏其後改為蔞氏¶
¶
須(百七十)¶
¶
風俗通太昊風之後有須句國又殷有宻須並以國為¶
　氏魏有須賈漢有平陸侯須無紹封四代¶
<pb:KR3k0026_WYG_008-11b>¶
呼(百七十一)¶
¶
列仙傳有呼子先¶
¶
雽(音呼百七十二)¶
¶
姓苑云沛人¶
¶
芻(百七十三)¶
¶
牛哀食芻改姓芻氏見姓苑¶
¶
辜(百七十四)¶
¶
今泉州晉安有此姓不詳所出也¶
<pb:KR3k0026_WYG_008-12a>¶
¶
殳(百七十五)¶
¶
尚書殳斨舜臣咎繇所讓二十六人南朝有殳嘉興殳¶
　季真¶
¶
諸(百七十六)¶
¶
越大夫諸稽郢之後後漢洛陽令諸於¶
¶
儲(百七十七)¶
¶
後漢儲太伯又富人儲老王莽亂以五百人據大庾嶺¶
¶
開元汜水尉儲光羲潤州人生石石生燕客生嗣¶
¶
　宗使下校書生隠檢校郎中¶
<pb:KR3k0026_WYG_008-12b>¶
¶
骨(百七十八)¶
¶
晉大夫骨臣之後有骨甲父骨克骨梁帶骨午骨童¶
　琅琊姓苑云琅琊有骨氏¶
¶
廬(百七十九)¶
¶
左傳廬子戢黎之後¶
¶
如(百八十)¶
¶
桓譚新論有通人如子禮漢書長安富人如氏　馮翊¶
<pb:KR3k0026_WYG_008-13a>¶
　晉中經簿魏陳郡丞如淳注漢書　河南官氏志如¶
　羅氏改為如氏大厯有右羽林將軍如元曜¶
¶
茹(百八十一)¶
¶
見姓苑河南官氏志普陋茹氏改為茹氏又蠕蠕入中¶
　國亦為茹氏¶
¶
沮(音菹百八十二)¶
¶
黄帝史臣沮氏後　廣平魏志袁紹謀臣沮授　前燕¶
　中常侍沮浩¶
<pb:KR3k0026_WYG_008-13b>¶
於(百八十三)¶
¶
出姓苑大唐初宇文化及將於士澄以魏州降¶
¶
渠(百八十四)¶
¶
周大夫渠伯之後衛有渠孔漢有渠參封贊侯¶
¶
樗(百八十五)¶
¶
史記秦相樗里子之後名疾¶
¶
居(百八十六)¶
¶
晉大夫先且居之後以王父字為氏漢有來城侯居般¶
<pb:KR3k0026_WYG_008-14a>¶
¶
餘(百八十七)¶
¶
晉有餘頠著複姓錄自云本出傳氏前燕錄有餘𤣥餘¶
　和餘嚴餘崇並鮮卑種類¶
¶
輿(百八十八)¶
¶
周大夫伯輿之後以王父字為氏　河南官氏志莫輿¶
　氏改為輿後魏有輿珎見賀拔勝傳¶
¶
苴(子餘反百八十九)¶
¶
平陵漢書貨殖傳平陵苴氏¶
<pb:KR3k0026_WYG_008-14b>¶
鉏(百九十)¶
¶
左傳晉有鉏麑¶
¶
壺(百九十一)¶
¶
衛有壺黯漢有諌議大夫壺遂列仙傳有壺公¶
¶
蘆(百九十二)¶
¶
河南後衛官氏志莫蘆氏改為盧或亦為盧氏¶
¶
奚(百九十三)¶
¶
　姓纂曰夏車正奚仲之後¶
<pb:KR3k0026_WYG_008-15a>¶
尚書仲虺之誥湯歸自夏至于大坰仲虺作誥(仲虺臣名奚仲)¶
　(之後)¶
北史奚斤代人也仕魏為侍郎親近左右後為左丞相¶
　世稱忠孝每議政多見從用朝廷稱焉¶
奚牧重厚有智謀魏道武寵遇之稱曰仲兄　敷奏政¶
　事參與計謀以征伐功拜并刺史¶
奚眷少有將畧道武世有戰功為武牢鎮將為冦所憚¶
奚康生世為部落大人少驍武彎弓十石以功除征虜¶
　將軍　歴青華涇湘四州刺史¶
<pb:KR3k0026_WYG_008-15b>¶
唐奚陟字殷卿京兆人少篤志通羣書大厯末擢進士¶
　文辭清麗科授𢎞文館校書郎　崔河圖使吐蕃表¶
　陟自副　江南淮西大水詔陟勞問所至人人便安¶
¶
病癰帝遣醫療視敕曰陟賢臣為我善治之　少¶
¶
　自砥礪著名節嘗薦權徳輿為起居舍人知制誥楊¶
　於陵為郎中　劉禹錫銘陟墓曰其先在夏為車正¶
　以功封于薛中古以降為譙郡人或因事適楚復之¶
<pb:KR3k0026_WYG_008-16a>¶
　秦今為京兆人子敬則歴大僕少卿敬𤣥以詞藝登¶
　文科為刑部郎　亦舉進士¶
¶
嵇(百九十四)¶
¶
　姓纂曰夏少康封子季杼於㑹稽遂為㑹稽氏漢初¶
　徙譙稽山改為稽氏　譙郡後魏官氏志統稽氏改¶
　為嵇氏¶
晉嵇康字叔夜其先姓奚避怨徙家于稽山之側因而¶
　命氏　龍章鳳姿天質自然　與魏宗室㛰拜中散¶
　大夫　彈琴詠詩自足於懐為竹林七賢之遊　吕¶
<pb:KR3k0026_WYG_008-16b>¶
　安服康高致每一相思千里命駕　子紹¶
嵇紹字延祖起家為祕書丞王戎曰昨於稠人中始見¶
　嵇紹昂昂然若野鶴之在雞羣　裴頠曰使延祖為¶
　吏部尚書可使天下無復遺才矣　累遷為侍中¶
君道好學能屬文家在亳丘自號亳丘子門曰¶
　歸厚之門室曰慎終之室舉秀才除郎中　後轉中¶
　書侍郎　含性通敏好薦達才賢¶
<pb:KR3k0026_WYG_008-17a>¶
¶
黎(百九十五)¶
¶
　姓纂曰黎侯殷周時侯國風俗通云九黎之後尚書¶
　西伯戡黎亦見毛詩左傳齊大夫黎彌黎且字亦作¶
　犂宋城唐左拾遺黎昕　九真洛陽尉黎迴愛州人¶
¶
壽春京兆尹黎幹生烑燧炬焨焆　焨生植右散¶
¶
　騎常侍河南官氏志素嵇氏改為黎¶
左傳定公九年齊侯伐晉夷儀東郭書讓登犂彌從之齊¶
　侯賞東郭書辭乃賞犂彌¶
北史儒林黎景熙字季明少以孝行聞於世好讀書强¶
<pb:KR3k0026_WYG_008-17b>¶
　記黙識而無應對之能　落魄不事生業有書千餘¶
　卷　不以饑寒易操　後拜著作佐郎勤於所職著¶
　述不怠性尤專固不合於時　一為史官十年不調¶
¶
終儀同三司¶
¶
唐黎幹戎州人善星緯術善議論遷京兆尹以治稱¶
¶
洼(音珪百九十六)¶
¶
後漢儒林洼丹字子玉傳孟氏易建武初為大鴻臚作¶
<pb:KR3k0026_WYG_008-18a>¶
　易通論七篇世號洼君通易家宗之稱為大儒¶
¶
齊(百九十七)¶
¶
　姓纂炎帝姜姓之後太公望姜子牙受封營丘為齊¶
　國氏焉又衛大夫齊惡齊豹戰國時齊明周人也¶
　春秋書齊豹曰盜三叛人名以懲不義¶
唐齊澣字洗心定州人少開敏年十四見李嶠嶠稱有¶
　王佐才中宗在廬陵澣上言請抑諸武迎太子東宫¶
　不報及太子還武后召澣宴同明殿諭曰朕母子如¶
　初卿預有力焉方不次待爾　及進士第以抜萃調¶
<pb:KR3k0026_WYG_008-18b>¶
　蒲州司法參軍　景雲初姚崇復相用為給事中中¶
　書舍人論駁及詔誥皆援準古誼朝廷大政必咨之¶
　時號解事舍人時宋璟在廣州勸崇舉自代　為汴¶
　州刺史以清毅聞吏民頌美　李元紘當國表宋璟¶
　為吏部尚書澣為侍郎世謂臺選嘗奏事帝指政事¶
　堂曰非卿尚誰居者¶
¶
歸(百九十八)¶
¶
<pb:KR3k0026_WYG_008-19a>¶
唐歸崇敬字正禮蘇州呉縣人治禮家學多識容典擢¶
　明經天寶中舉博通墳典科對策第一有詔舉才可¶
　宰百里者復䇿高等授左拾遺　代宗幸陜召問得¶
　失崇敬極陳生人疲敝當以儉化天下大厯初充吊¶
　祭册立新羅使囊橐惟衾衣東夷傳其清徳　八年¶
　遣祀衡山未至而哥舒亂廣州監察御史憚之請望¶
　祀而還崇敬正色曰君命豈有畏耶遂往　田悦李¶
　納稟命持節宣慰稱旨表歸上冡寵賜繒帛儒生以¶
　為榮晩以兵部尚書致仕　子登¶
<pb:KR3k0026_WYG_008-19b>¶
歸登字沖之舉孝廉高第正元初䇿賢良為右拾遺裴¶
　延齡得幸徳宗欲遂以相右補闕熊執易䟽論之以¶
　示登登曰願竄吾名雷霆之下君難獨處故同列有¶
　所諌正輒署無回避轉右補闕起居舍人凡十五年¶
¶
順宗即位以東宫恩超拜給事中遷工部侍郎復¶
¶
　為皇太子諸王侍讀獻龍樓箴以諷徙左散騎常侍¶
　入謝憲宗問政所先登勸順納諌爭内外傳為讜言¶
<pb:KR3k0026_WYG_008-20a>¶
¶
後進工部尚書卒　登性寛恕常慕陸象先為人¶
¶
¶
子融¶
¶
歸融字章之及進士第開成初拜御史中丞遷兵侍出¶
　為山南西道節度使徙東川還歴兵部尚書㑹昌後¶
　儒臣少朝廷禮典多本融議¶
¶
倪(百九十九)¶
¶
　姓纂曰邾武公封次子于郳是為小邾後失國子孫¶
　為郳氏避仇改為倪　郳城在東海¶
唐倪若水字子泉怡州人擢進士第遷監察御史黜陟¶
<pb:KR3k0026_WYG_008-20b>¶
　劒南道繩舉嚴允課第一　開元初為汴州刺史政¶
　清靜増修孔子廟與州縣學廬勸生徒身為教誨風¶
　化興行𤣥宗遣中人捕鵁鶄鸂鶒南方若水上言帝¶
　手詔褒荅¶
宋朝文藝倪濤字臣濟廣徳軍人博學能文有操履舉¶
　進士擢太博士遷校書郎著作佐郎賜對除司勲¶
　員外郎遷左司　朝廷議有事燕雲濤獨曰毋輕議¶
<pb:KR3k0026_WYG_008-21a>¶
　以貽後患宰相怒曰左司敢沮軍事耶罷監朝城縣¶
　酒税再謫茶陵造船塲　有詩文號雲陵集¶
倪偁湖州人乾道間博士　子恕思愿皆登科¶
¶
兒(二百)¶
¶
　姓纂曰郳黎來之後亦為兒氏¶
史記儒林兒寛通尚書以文學應郡舉詣博士受業貧¶
　無資用常為弟子都養行常帶經止息則誦習之以¶
　試第次補廷尉史張湯以為奏讞掾以古法議決疑¶
　大獄而愛幸寛寛為人温良有廉智自持而善著書書¶
<pb:KR3k0026_WYG_008-21b>¶
　奏敏於文口不能發明也湯以為長者數稱譽之薦¶
　之天子天子見問説之　後位至御史大夫在三公¶
　位以和良承意從容得久然無有所匡諌於官官屬¶
　易之不為盡力　漢書云千乘人也　帶經而鉏¶
　見上語經學從問尚書一篇擢中大夫遷左内史¶
　吏民大信愛之　以負租課殿當免民恐失之大家¶
　牛車小家擔負輸租繦屬不絶課更以最　對封禪¶
<pb:KR3k0026_WYG_008-22a>¶
　之事　御史大夫未有及寛者(劉向傳)　儒者通於世¶
　務明習文法以經術潤飾吏事(循吏傳)¶
¶
泥(二百一)¶
¶
見姓苑代本云宋大夫卑泥之後¶
¶
郳(二百二)¶
¶
左傳郳黎來來朝君也子孫以國為氏¶
¶
稽(二百三)¶
¶
黄帝臣太山稽之後風俗通云稽黄秦賢人也¶
<pb:KR3k0026_WYG_008-22b>¶
西(二百四)¶
¶
姓苑云西門豹之後改為西¶
¶
犀(二百五)¶
¶
史記秦有犀首¶
¶
鞮(二百六)¶
¶
姓苑風俗通云晉銅鞮伯華之後¶
¶
遆(音蹄二百七)¶
¶
洞州澄城縣多此姓自云本銅鞮氏避事改焉亦單姓¶
<pb:KR3k0026_WYG_008-23a>¶
　蹄¶
¶
䧑(古隄字二百八)¶
¶
人姓見纂要¶
¶
鮭(音珪二百九)¶
¶
中山後漢有鮭陽鴻為少府傳孟氏易¶
¶
毒(下珪反二百十)¶
¶
人姓見纂要¶
¶
&KR1978;(下珪反二百十一)¶
¶
並見纂要云人姓梁有&KR1978;闖¶
<pb:KR3k0026_WYG_008-23b>¶
¶
&KR2434;(下珪反二百十二)¶
¶
人姓見纂要¶
　名賢氏族言行類稿卷八¶

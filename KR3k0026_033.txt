# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.547597
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷三十三
<pb:KR3k0026_WYG_033-1a>¶
¶
卷三十三¶
欽定四庫全書¶
　名賢氏族言行類稿卷三十三¶
　　　　　　　　　　　　　宋　章定　撰¶
任(五百六十)¶
¶
　姓纂黃帝二十五子十二人以徳為姓一為任氏六¶
　代至奚仲封篩魏有任座秦有任鄙¶
新序魏文侯問士大夫曰寡人君也羣臣皆曰君¶
　仁君也君非仁君文侯怒而逐璜至任座曰¶
　君仁君也曰子何以言之對曰臣君仁者其臣¶
<pb:KR3k0026_WYG_033-1b>¶
　直翟璜之言直是以知君仁君也文侯曰善復召璜¶
　入拜為上卿¶
史記任不齊字選楚人孔子弟子¶
任敖髙祖初為御史守豐遷為上黨守封廣阿侯又為¶
　御史大夫¶
後漢任光字伯卿為信都太守獨固城守以拒王郎光¶
　武拜為左大將軍封阿陵侯¶
<pb:KR3k0026_WYG_033-2a>¶
任隗字仲和光子所得奉禄嘗賑䘏宗族位至司空以¶
　方正見重於世¶
循吏任延字長孫十二明詩易春秋太學號為任聖童¶
　為九真太守其俗不知牛耕乃令鑄作田器教之墾¶
　田百姓充給又教駱越之民嫁娶禮法産子者始知¶
　種姓曰使我有是子者君也多名子為任¶
儒林任安字定祖少游太學受孟氏易兼通數經又學¶
　圖䜟究極其術時人稱曰欲知仲桓問任安又曰居¶
　今行古任定祖辟除皆不就¶
<pb:KR3k0026_WYG_033-2b>¶
任末字叔本習齊詩教授十餘年友人董奉徳¶
　於洛陽病亡末乃躬推鹿車載奉徳喪致其墓所¶
方術任文公明曉天官風角祕要以占術馳名辟司空¶
　掾¶
魏志任峻字伯達太祖每征伐峻常居守以給軍為典¶
　農中郎將所在積粟倉廪皆滿每有所陳太祖多善¶
　之飢荒之際周急繼富信義見稱¶
<pb:KR3k0026_WYG_033-3a>¶
晉書任愷字元褒為侍中有經國之幹萬幾小大多管¶
　綜之以社稷為己任為吏部尚書子罕字子倫以淑¶
　行致稱為清平佳士歴黃門侍郎兖州刺史大鴻臚¶
隠逸任旭字次龍立標清修不染流俗閉門講習養志¶
　而已辟為祭酒徵拜給事中並不就¶
南史任昉字彦升拜太學博士王儉見其文必三復殷¶
　勤以為當時無輩仕梁官至祕書監為新安太守不¶
　事邊幅為政清省好奬進士友得其延譽者多見升¶
　擢時人慕之號曰君及卒殷芸曰哲人云亡儀表¶
<pb:KR3k0026_WYG_033-3b>¶
　長謝元龜何寄指南何託¶
任忠字奉誠平侯景授蕩㓂將軍¶
文學任孝恭讀書一遍諷誦略無所遺掌公家筆翰為¶
　司文侍郎¶
北史任祥字延敬和厚有器度隨神武起兵進儀同三¶
　司位望既重能以寛和接物人士稱之¶
任果字静鸞性勇决志在立功歸於周文面陳取蜀之¶
<pb:KR3k0026_WYG_033-4a>¶
　䇿授驃騎大將軍¶
唐任敬臣五嵗喪母七嵗問父英曰若何可以報母英¶
　曰&KR0045;名顯親可也乃刻志從學任處權見其文驚曰¶
　此兒信不可及舉孝㢘制科擢𢎞文館學士¶
任瓌字瑋廬州人早孤伯忠撫愛甚每曰吾子雖多庸¶
　保耳所以寄門户者瓌也義師起瓌至龍門請從髙¶
　祖曰公將家子智筭練達論吾此舉其濟乎瓌曰云¶
　云願為一介使入闗宣布威靈以收左輔髙祖曰是¶
　吾心也以瓌為招慰大使髙祖謂演夀曰閫外事與¶
<pb:KR3k0026_WYG_033-4b>¶
　任瓌籌之以功封管國公¶
任迪簡京兆人擢進士　李景畧表佐其軍¶
五代任圜京兆三原人也為人明敏善談辨見者愛其¶
　容止及聞其論議縱橫益皆悚動李嗣昭節度昭義¶
　辟圜觀察使梁兵築夾城圍潞州踰年而晉王薨晉¶
　兵救潞者皆解去嗣昭危甚問圜去就之計圜勸嗣¶
　昭堅守以待不可有二心已而莊宗攻破梁夾城聞¶
<pb:KR3k0026_WYG_033-5a>¶
　圜為嗣昭畫守計甚嘉之由是益知名嗣昭從莊宗¶
　戰胡栁擊敗梁兵圜頗有功莊宗勞之曰儒士亦破¶
　體耶仁者之勇何其壯也張文禮弑王鎔莊宗遣嗣¶
　昭討之嗣昭戰歿圜代將其軍號令嚴肅吏民以嘗¶
　乞降皆得保其家族其後以鎮州為北京拜圜工部¶
　尚書兼真定尹北京副留守為政有恵愛明宗時拜¶
　中書門下平章事後贈太傅¶
宋朝任中正字慶之曹州濟陰人也少舉進士錢若水¶
　嘗薦其才遷著作郎通判大名府遷江南轉運副使¶
<pb:KR3k0026_WYG_033-5b>¶
　真宗即位擢監察御史徙兩浙轉運使民飢中正發¶
　官廪以賑之知益州代張詠在郡五載遵詠條教人¶
　用便之拜兵部侍郎㕘知政事卒諡曰康懿中正沈¶
　厚以孝稱於鄉里弟中師¶
中師字祖聖舉進士張知白薦其才拜右正言累擢右¶
　諫議大夫出知益州先是轉運使急於課利税及薪¶
　芻蔬果之属中師奏蠲之慶厯初任布守河陽數上¶
<pb:KR3k0026_WYG_033-6a>¶
　書論事仁宗欲用之中師素見知於吕夷簡謂中師¶
　才不在布下遂並召為樞宻副使以禮部侍郎資政¶
　殿學士知永興軍徙陳州上書自言老臣家曹州願¶
　守鄉郡以營休老之計仁宗許之踰月請老以太子¶
　少傅致仕卒謚安恵中師性樂易家素饒財雖處通¶
　顯自奉甚薄仁宗數賜飛白書及歸休於里中建御¶
　書閣鄉人榮之¶
任布字應之河南人也後唐宰相圜四世孫舉進士為¶
　安肅軍判官因上言河北利害且議敵必大入請飭¶
<pb:KR3k0026_WYG_033-6b>¶
　邊備未幾果有澶淵之役真宗竒之擢提㸃荆湖南¶
　路刑獄權三司鹽鐵判官坐與徐奭試開封進士而¶
　奭潜發封卷視之責監鄂州税務徙知宿鄧建三州¶
　梓州路轉運使召還為户部判官出知真定府有議¶
　欲省兵河北者布言今西北二敵包蔵禍心以窺伺¶
　中國未可以弛備慶厯元年召拜樞宻副使歸休洛¶
　中作吾知堂以知恩知道知命知足幸也卒謚恭惠¶
<pb:KR3k0026_WYG_033-7a>¶
　方輔政時其子遜嘗上書歴詆大臣亦以其父為不¶
　才御史魚周詢因疏布曰不才之迹其子共知然議者¶
　以遜詆父為不孝而周詢又引其語以逐布為不知¶
　體云¶
任孜字遵聖眉州人慶厯三年楊冥榜登第與弟師¶
　中名於蜀東坡謂之大任小任大任剛烈世無有疾¶
　惡如風朱伯厚小任温毅老更文寛柔慈愛小君¶
　兩任才行不須説疇昔並友吾先人仕至知富順監¶
　子伯雨¶
<pb:KR3k0026_WYG_033-7b>¶
任伯雨字徳翁登進士第元符三年自大宗正丞除右¶
　正言建中靖國元年論章惇蔡卞等誣謗宣仁崇寧¶
　元年坐黨論除名貶通州二年再貶昌化軍紹興五¶
　年子申先為起居郎上伯雨手澤論章惇蔡卞誣謗¶
　宣仁后有廢立之意上曰朕嘗親承元祐之訓乃下¶
　詔比覽元符諫臣任伯雨疏論章惇蔡卞詆誣宣仁¶
　聖烈太后欲追廢為庶人誰無母慈何忍至此賴哲¶
<pb:KR3k0026_WYG_033-8a>¶
　宗聖明不從使其言施用豈不蔑太母九年保佑之¶
　勲累泰陵終身仁孝之徳可追貶惇等子孫不得除¶
　在内職任¶
任汲字師中慶厯六年賈黯榜登第東坡謂之小任嘗¶
　為齊安令其民愛之因買田以居通判黃州郡人徳¶
　之為作師中菴任公亭蘇轍作師中菴記後知盧州¶
　不主開邊之議東坡詩任公鎮西南嘗贈繞朝䇿當¶
　時若盡用善陣無赫赫秦觀作墓誌孫諒¶
任諒字子諒十四嵗應蔡州舉魁其選登進士第歴官¶
<pb:KR3k0026_WYG_033-8b>¶
　至龍圖閣直學士九持使節三建師閫徽宗有事於¶
　燕山以内祠修國史建言耶律氏不當滅絶以為棄¶
　可存之北虜鄰崛起之金國難易百倍又論郭藥師¶
　有必反之勢中原有瓦解之憂童貫蔡京以為狂疾¶
　徽宗獨嘉之御札曰以剛直自信朕所簡知李邴志¶
　其墓國史有傳曾孫希夷¶
¶
陰(五百六一)¶
¶
<pb:KR3k0026_WYG_033-9a>¶
　姓纂周文王第三子管叔鮮之後管夷吾七代孫修¶
　適楚為陰大夫因氏焉風俗通又云陰康氏之後周¶
　有陰不佞陰里人也　南陽新野漢末居焉陰子方¶
　子公有祀竈之祥者也至衛尉陰典孫鄰女為光武¶
　皇后生明帝鄰子識金吾孫剛女為和帝皇后¶
後漢陰識字次伯光烈皇后之母兄其先出管仲七世¶
　孫修自齊適楚為陰大夫因而氏焉　光武時遷侍¶
　中　後守執金吾輔導東宫常留鎮守京師帝敬重¶
　之常指識以勅戒貴戚激厲左右¶
<pb:KR3k0026_WYG_033-9b>¶
後漢陰興識之弟字君陵　為黃門侍郎甚見親信¶
　拜衛尉輔導太子　顯宗詔曰興輔導朕躬有周昌¶
　之直在家仁孝有曹閔之行以其子慶為鮦陽侯恂¶
　恂苗裔𫝊龜襲紫　宣帝時陰子方者臘日晨炊而¶
　竈神形見家有黃羊因以祀之自是暴至巨富有田¶
　七百餘頃¶
南史陰子春字幼文　仕梁遷梁秦二州刺史　雖無¶
<pb:KR3k0026_WYG_033-10a>¶
　他才行臨人以㢘潔稱　子鏗字子堅博涉史傳尤¶
　善五言詩當時所重為法曹㕘軍¶
北史陰夀字羅雲少果烈有武幹以平尉遲迥之功拜¶
　幽州總管　子世師少有節槩隋時拜張掖太守深¶
　為戎狄所憚¶
¶
岑(五百六二)¶
¶
　姓纂吕氏春秋云周文王封異母弟耀之子渠為岑¶
　子其地也今梁國岑亭是也¶
後漢君然南陽人拜刺姦大將軍督察衆營又¶
<pb:KR3k0026_WYG_033-10b>¶
　遷征南大將軍裝直進樓船冒突露橈數千艘以進¶
　攻公孫述　首破荆門長驅武陽持軍整齊秋毫無¶
　犯　蜀人為立廟武陽　𤣥孫熙為魏郡太守招聘¶
　隠逸與㕘政事無為而化視事二年輿人歌之曰我¶
　有枳棘君伐之我有蟊賊君遏之狗吠不驚足¶
　下生氂含哺鼓腹焉知㐫災我喜我生獨丁斯時美¶
　哉君於戯休兹¶
<pb:KR3k0026_WYG_033-11a>¶
黨錮岑晊字公孝南陽人有幹國器雖在閭里慨然有¶
　董正天下之志　太守成瑨請為功曹　郡中謡曰¶
　南陽太守岑公孝𢎞農成瑨但坐嘯¶
南史文學岑之敬字思禮年十六䇿春秋左氏擢為髙¶
　第博涉文史雅有詞筆　接引後進恂恂如也　士¶
　君子以篤行稱之¶
唐岑文本字景仁鄧州人父之象坐訟不得申文本年¶
　十四詣司𨽻理寃辨對哀暢無所詘衆命作蓮華賦¶
　文成合臺嗟賞遂直　性沈敏有姿儀善文辭除祕¶
<pb:KR3k0026_WYG_033-11b>¶
　書郎太宗既藉田又元日朝羣臣文本奏藉田三元¶
　頌二篇文致華贍　擢中書舍人時顔師古為侍郎¶
　詔誥皆所草定及得文本號善職而敏速過之　時¶
　魏王泰有寵侈第舍文本上疏勸崇節儉帝善之¶
　踰年為令從伐遼東事一委倚籌不廢手　自以興¶
　孤生居處卑室事母孝生平故人雖羈賤必鈞禮¶
　始為中書令有憂色母問之答曰非勲非舊責重位¶
<pb:KR3k0026_WYG_033-12a>¶
　髙所以憂也有來慶者輙曰今日受弔不受賀或勸¶
　營産業文本歎曰吾漢南一布衣以文墨位宰相奉¶
　秩已重尚何殖産業耶¶
岑羲字伯華(文本之孫也)第進士遷金壇令弟仲翔為長洲¶
　令仲休為溧水令皆有治績宰相宗楚客語本道巡¶
　察御史母遺江東三岑　時兄獻為國子司業仲翔¶
　陜州刺史仲休商州刺史兄弟子姪在清要者數十¶
　人¶
岑長倩少孤為文本鞠愛孫文昌右相封鄧國公　和¶
<pb:KR3k0026_WYG_033-12b>¶
　州浮屠上大雲經后詔立大雲寺長倩争不可　號¶
　陳留八俊¶
¶
金(五百六三)¶
¶
　姓纂少昊金天氏之後見風俗通　京兆漢秺侯金¶
　日磾匈奴休屠王子也¶
前漢金日磾字翁叔本降虜累遷光禄大夫　既親近¶
　未嘗有過失　母教誨兩子甚有法度　著忠孝節¶
<pb:KR3k0026_WYG_033-13a>¶
　自在左右目不忤視者數十年自輔少主　封秺侯¶
　兩子賞建俱侍中　弟倫倫子安上¶
安上字子侯少為侍中惇篤有智　子敞為侍中為人¶
　正直敢犯顔色左右憚之　子涉為侍中明經節儉¶
　諸儒稱之　從父弟欽舉明經為京兆尹　帝選置¶
　師友以京兆尹金欽家世忠孝為金氏友賛曰日磾以¶
　篤敬寤主忠信自著世名忠孝七世内侍¶
北史金祚字仲敬性驍勇尚氣俠魏末以軍功至大中¶
　大夫¶
<pb:KR3k0026_WYG_033-13b>¶
¶
林(五百六四)¶
¶
　姓纂殷太丁之後王子比干之子比干為紂所戮其¶
　子堅逃難長林之山遂姓林氏魯有林放仲尼弟子¶
　左傳林雍林不狃林楚代仕季氏左傳曰林楚之先¶
　皆季氏之良也　齊有林阮見說苑林類見列子¶
　林回見莊子號十徳之門又居九門見戚苑子孫秦¶
　末居齊郡鄒縣漢分齊郡置濟陽遂為郡人¶
<pb:KR3k0026_WYG_033-14a>¶
論語林放問禮之本子曰大哉問¶
左傳定公八年林楚御桓子桓子謂楚曰而先對曰不¶
　敢愛死¶
唐林攅泉州人母亡水漿不入口五日自埏甓作冢廬¶
　其右有白鳥來甘露降詔作二闕於母墓前時號闕¶
　下林家¶
林藴字復夢泉州人父披字茂彦以臨汀多山鬼淫祠¶
　民厭苦之撰無鬼論藴世通經西川節度使韋臯辟¶
　推官劉闢反藴曉以逆順不聽復遺書切諫闢怒械¶
<pb:KR3k0026_WYG_033-14b>¶
　於獄將就刑大呼曰危邦不入亂邦不居得死為幸¶
　矣闢惜其直陰戒刑人抽劍磨其頸以脅服之藴叱¶
　曰死即死我項豈頑奴砥石耶闢知不可服捨之¶
　李吉甫李絳武元衡為相藴貽書諷之　藴辨給嘗¶
　有姓崔者矜氏族藴折之曰崔子弑君林放問禮¶
　之本優劣何如其人俯首不能對¶
林士𢎞饒州人¶
<pb:KR3k0026_WYG_033-15a>¶
宋朝林希福州人也舉進士紹聖初知成都府哲宗親¶
　政留為中書舍人時方推明紹述盡黜元祐羣臣自¶
　吕大防劉摯蘇軾蘇轍等書命皆希為之初章惇用¶
　事嘗曰元祐初司馬光作相用蘇軾掌制所以能鼓¶
　動四方安得斯人而用之或曰希可遂遷中書舍人¶
林攄字彦振福州長樂人也以父任調無錫簿為敕令¶
　所刪定官擢中書舍人翰林學士時朝廷用兵西方¶
　遼人遣使為請命攄報聘及辭北主欲為夏人求復¶
　進築城砦攄曰北朝往日夏人不庭亦嘗取唐隆鎮¶
<pb:KR3k0026_WYG_033-15b>¶
　今還之乎攄不勝其忿既還館紿以宣㫖使降堦跪¶
　受實以國書授之攄引故事不從因力詆之事聞北¶
　主曰大宋兄弟之邦臣吾臣也今辱吾左右與辱我¶
　同欲致之死在廷恐兆釁皆泣諫止於是留攄在館¶
　三日絶供餉水泉汙不潔以饑渴困辱之既行無燕¶
　饑贈賄使還朝廷不以攄生事為罪乃除禮部尚書¶
　遼人以書言於朝遂出知潁州未幾召為開封尹拜¶
<pb:KR3k0026_WYG_033-16a>¶
　同知樞宻院事改尚書左丞遷中書侍郎¶
林敏功字子仁蘄春人治春秋年十六預鄉薦下第歸¶
　歎曰軒冕富貴非吾所樂杜門不出者二十年該通¶
　六經貫穿百氏尤長於詩元符末蔡元度被召經過¶
　訪之愛其蓬户樞牖安貧樂道力薦於上詔蘄州以¶
　禮敦遣子仁遁於山間卒不奉詔張天覺徐澤之來¶
　守是邦皆尊禮之政和間郡守林震謂同僚曰吾宗¶
　有徳君子旬日一出郊見之震還朝舉其隠徳賜號¶
　髙隠處士朝散大夫旌表門閭子仁稱疾不受告有¶
<pb:KR3k0026_WYG_033-16b>¶
　㫖守令率鄉黨親戚耆老親臨勸諭子仁不得辭謝¶
　表略曰自是難陪英雋之遊奚敢妄意髙尚之事卧¶
　牛衣而待旦寒如之何搔鶴髮以興懐老其將至又¶
　云守令親臨賔友咸集諭臣以雨露之澤俱可均霑¶
　戒臣以雷霆之威不宜輕忤有詩文千餘篇名松坡¶
　集¶
君復杭州錢塘人也少孤刻志為學結廬西湖¶
<pb:KR3k0026_WYG_033-17a>¶
　之孤山喜為詩孤峭澄淡居西湖二十年足未嘗履¶
　城市薛映李及在杭州毎造其居清談終日而去逋臨¶
　終有詩云湖上青山對結廬墳前修竹亦蕭疎茂陵¶
　他日求遺草猶喜曾無封禅書卒賜諡曰先生¶
林大鼐字梅卿莆田人也其先世居澄渚與闕下為同¶
　族號九牧林家擢進士第歴官諫議大夫吏部尚書¶
　林光朝嘗誌其墓¶
林正唐九牧之孫也自澄渚遷於仙遊石磹正唐釋褐¶
　登第官終左司郎中子一飛官至户部侍郎一鳴字¶
<pb:KR3k0026_WYG_033-17b>¶
　聞夘歴官至樞宻院檢詳諸房文字還家棲遲幾三¶
　十載尋知黃州移常徳卒子澧今為崇安令尹㢘静¶
　不擾民甚稱之¶
林光朝字謙之莆田人弱嵗再下第不復以得失為意¶
　遂専心聖賢踐履之學窮經討古浩然自得晩始登¶
　仕版在詞掖多所論駁不得其言而歸卒丞相陳正¶
　獻公以詩哭之曰出為嶺嶠澄清使歸作甘泉侍從¶
<pb:KR3k0026_WYG_033-18a>¶
　臣百擔有書行李重千金無産槖中貧經旬把臂言¶
　猶在昨日題詩墨尚新清曉訪君呼不起寢門一慟¶
　淚沾襟先生祠堂在興化城南¶
林枅字子房莆田人也父孝澤仕終廣東提刑枅紹興¶
　間中進士第嘗為吏部郎出知福州卒人物志云雖¶
　身不登禁從而將節分閫所至有聲真賢父子哉¶
¶
臨(五百六五)¶
¶
臨八凱大臨之後　東海石趙秦州刺史臨深隋日者¶
　儀同孝恭京兆人也¶
<pb:KR3k0026_WYG_033-18b>¶
¶
黔(五百六六)¶
¶
黔禮記齊有黔先生隠者¶
¶
尋(五百六七)¶
¶
古斟尋氏之後晉有尋魯河内晉東海王屬尋魯隋末¶
　有尋相尉遲敬徳禆將¶
¶
鄩(五百六八)¶
¶
斟鄩氏之後亦作尋古傳周有鄩肹也¶
<pb:KR3k0026_WYG_033-19a>¶
¶
&KR3353;(五百六九)¶
¶
&KR3353;(音尋)見纂要文¶
¶
侵(五百七十)¶
¶
見姓苑　扶風三輔决録有扶風太守侵恭因氏焉¶
¶
罈(五百七一)¶
¶
罈(音尋又音淫)後漢有罈顯　廣漢蜀志有太常罈丞漢又¶
　有廷尉罈政¶
¶
斟(五百七二)¶
¶
夏諸侯斟灌斟尋氏之後以國為氏焉並祝融之後國¶
<pb:KR3k0026_WYG_033-19b>¶
　語注曰曹姓之别也¶
¶
箴(五百七三)¶
¶
見姓苑盖楚大夫箴尹克黃之後子孫以官為姓¶
¶
栁(五百七四)¶
¶
其先楚懐王孫心號義帝都栁子孫氏焉晉有栁實又¶
　江夏陶偘别傳栁寳代居江夏¶
¶
欽(五百七五)¶
¶
<pb:KR3k0026_WYG_033-20a>¶
見姓苑¶
¶
㕘(五百七六)¶
¶
陸終二子曰㕘胡之後見代本¶
¶
葠(五百七七)¶
¶
古㕘字見纂要云人姓¶
¶
&KR1640;(五百七八)¶
¶
&KR1640;古陰字纂要云人姓¶
¶
禽(五百七九)¶
¶
魯大夫禽鄭髙氏士傳有禽慶孝子傳有禽賢¶
<pb:KR3k0026_WYG_033-20b>¶
¶
琴(五百八十)¶
¶
家語仲尼弟子琴牢字子開一名張衛人也亦見左傳¶
¶
嚴(五百八一)¶
¶
　姓纂羋姓楚莊王支孫以謚為姓楚有莊周漢武彊¶
　侯莊不識孫青翟丞相會稽莊忌夫子生助　後漢¶
　莊光避明帝諱並改為嚴氏　馮翊稱翟之後代居¶
　馮翊魏郃陽侯嚴稜又徙華陰¶
<pb:KR3k0026_WYG_033-21a>¶
前漢嚴助會稽人嚴夫子忌之子也　舉賢良對䇿百¶
　餘人武帝善助對擢為中大夫　侍燕從容上問助¶
　居鄉里時對曰家貧為友壻所辱願為會稽太守於¶
　是拜為會稽太守厭承明之廬勞侍從之事懐故土¶
　出為郡吏願奉三年計最　留侍中有竒異輙使為¶
　文¶
嚴安臨菑人上書言世務上召見謂曰公安在何相見¶
　之晩也拜為郎中¶
儒林嚴彭祖字公子東海人　顓門教授　公羊春秋¶
<pb:KR3k0026_WYG_033-21b>¶
　有嚴氏之學　為太子太傅㢘直不事權貴或説曰¶
　君以不修小禮曲意亡貴人左右之助經誼雖髙不¶
　至宰相願少自勉强答曰凡通經術固當修行先王¶
　之道何可委曲從俗茍求富貴乎¶
酷吏嚴延年字次卿東海人　少學法律舉侍御史朝¶
　廷肅焉敬憚位為涿郡太守吏皆股弁道不拾遺遷¶
　河南太守所在摧折豪强扶助貧弱　河南號曰屠¶
<pb:KR3k0026_WYG_033-22a>¶
　伯母責其治郡不仁　兄弟五人皆有吏才至大官¶
　東海號其母曰萬石嚴嫗¶
後漢嚴光字子陵會稽餘姚人與光武同遊學光武即¶
　位物色訪之後齊國上言有一男子披羊裘釣澤中¶
　帝遣使聘之三反而後至侯霸與光素舊遣使奉書¶
　光不答乃口授曰君房足下位至鼎足甚善懐仁輔¶
　義天下悦阿䛕順㫖要領絶帝因共偃卧光以足加¶
　帝腹上明日太史奏客星犯御座除諫議大夫不屈¶
　乃耕於富春山後人名其釣處為嚴陵瀨¶
<pb:KR3k0026_WYG_033-22b>¶
呉志嚴畯字曼才少耽學善詩書左氏禮　孫權以其¶
　督兵萬人畯固辭曰樸素書生不閑軍事非才而據¶
　咎悔必至　不畜禄賜皆散之親故家常不充　終¶
　於尚書令¶
杜有道妻嚴氏字憲貞淑有識量十八而嫠居撫育二¶
　子教以禮度¶
南史儒林嚴植之字孝源　後為康樂令在縣清白人¶
<pb:KR3k0026_WYG_033-23a>¶
　吏稱之　仕梁兼五經博士毎當登講五館生畢至¶
　在闇室未嘗怠¶
孝義嚴世期有司奏榜其門曰義行嚴氏之門¶
北史嚴稜　太武以其歸化之功除中山太守有清㢘¶
　稱(見毛脩之傳)¶
唐嚴挺之名浚莘州人資質軒秀舉進士并擢制科調¶
　義興尉號材吏姚崇為刺史異之執政引為右拾遺¶
　開元中進給事中典貢舉時號平允改濮汴二州刺¶
　史所治皆嚴威吏至重足　宰相張九齡雅知之用¶
<pb:KR3k0026_WYG_033-23b>¶
　為尚書左丞知吏部選¶
嚴武字季鷹挺之子幼豪爽母裴不為挺之所答獨厚¶
　其妾英武始八嵗奮然以鐵鎚就英寢碎其首左右¶
　驚白挺之曰郎戯殺英辭曰安有大臣厚妾而薄妻¶
　者兒故殺之非戯也父竒之曰真嚴挺之子敕武讀¶
　書　擢成都尹充劍南節度使始用房琯薦為給事¶
　中後琯以前宰相為巡内刺史武不為禮最厚杜甫¶
<pb:KR3k0026_WYG_033-24a>¶
　前後欲殺甫數四李白為蜀道難者乃為房與杜危¶
　之也永泰初卒母曰而今而後吾知免為官婢矣¶
嚴綬(挺之從孫也)擢進士第副劉賛為宣歙團練使總留事¶
　憲宗立楊恵琳劉闢反綬請選銳兵討賊二賊平檢¶
　校左僕射在鎮九年尚寛恵吏事有方略¶
嚴震梓州人本農家子乾元中數出貲助邊得為州長¶
　史遷興鳯兩州團練使好興利除害建中中劍南黜¶
　陟使韋楨狀震治行為山南第一乃賜上下考治鳯¶
　十四年號稱清嚴逺近咨美　遷山南西道節度使¶
<pb:KR3k0026_WYG_033-24b>¶
　震随宜勸課鳩歛有法民不煩擾詔改梁州為興元¶
　府用震為尹¶
¶
㢘(五百八二)¶
¶
　姓纂顓頊曾孫大㢘之後以王父字為氏趙有㢘頗¶
史記㢘頗趙之良將也破齊拜為上卿以勇氣聞於諸¶
　侯有攻城野戰之大功　肉袒負荆謝罪於藺相如¶
後漢㢘范字叔度京兆人　遷蜀郡太守百姓歌曰㢘¶
<pb:KR3k0026_WYG_033-25a>¶
　叔度來何暮不禁火民安作昔無襦今五袴¶
¶
南(五百八三)¶
¶
　姓纂周宣王時南仲之後魯有南蒯南遺又孟僖子¶
　生南宫敬叔家語作南宫縚仲尼弟子或單姓南氏¶
　南宫縚字子容妻仲尼兄孟皮女也¶
論語南容邦有道不廢邦無道免於刑戮又南容三復¶
　白圭孔子以其兄之子妻之¶
左傳隠公九年天王使南季來聘¶
昭公十二年季平子立而不禮於南蒯蒯謂子仲吾出¶
<pb:KR3k0026_WYG_033-25b>¶
　季氏而歸其室於公我以費為公臣¶
南蒯魯季氏費邑宰也¶
唐南霽雲少㣲賤張巡被安禄山圍築臺募萬死一生¶
　者數日無敢應俄有喑嗚而來乃霽雲也善騎射見¶
　賊百步内乃發無不應&KR0076;斃¶
¶
閻(五百八四)¶
¶
　姓纂周太王之𦙍武王封泰伯曾孫仲弈於閻鄉因¶
<pb:KR3k0026_WYG_033-26a>¶
　氏焉一云唐叔虞之後公族有食采於閻邑因氏焉¶
　晉有閻嘉齊有閻職滎陽狀始晉成公子懿食¶
　采於閻因氏焉¶
左傳莊公十八年楚武王克權使鬭緡尹之以叛圍而殺¶
　之遷權於那處使閻敖尹之¶
昭公九年周甘人與晉閻嘉争閻田¶
魏志閻温字伯儉以凉州别駕遷上邽令立忠節¶
晉閻纉字續伯博覽墳典　事繼母彌謹　才堪佐著¶
　亦屢上疏　朝廷善其忠烈擢漢中太守　不護細¶
<pb:KR3k0026_WYG_033-26b>¶
　行而慷慨好大節¶
閻鼎字台成初行豫州刺史後為太子詹事見殺¶
北史閻慶字仁慶　父進有謀略勇冠當時拜龍驤將¶
　軍仁慶善於綏撫能盡士卒死力屢獲勲勞遷驃騎¶
　大將軍歴雲寧二州刺史性寛和不苛察百姓悦之¶
　子毗篆書草𨽻為當時之妙¶
孝行閻元明少而至孝行著鄉閭　詔下表為孝門復¶
<pb:KR3k0026_WYG_033-27a>¶
　其租調兵役¶
循吏閻慶𦙍為敷城太守頻年飢儉嵗常以家粟千石¶
　賑恤貧窮人賴以濟部下一千餘人申誦美政¶
唐閻譲字立徳京兆人與弟立本皆機巧有思武徳初¶
　遷尚衣奉御制衮冕等咸有典法　貞觀初拜大匠¶
　造浮海大航五百艘遂從征遼¶
閻立本總章元年拜右相初太宗與侍臣泛舟春苑池¶
　見異鳥容與波上悦之詔坐者賦詩而召立本侔狀¶
　閤外傳呼畫師閻立本是時已為主爵郎中俯伏池¶
<pb:KR3k0026_WYG_033-27b>¶
　左研吮丹粉望坐者羞慚流汗歸戒其子曰吾少讀¶
　書文辭不減儕輩今獨以畫師召與厮役等若曹慎¶
　毋習然性所好雖被訾屈亦不能罷也既輔政但以¶
　應務俗材無宰相器時姜恪以戰功擢左相故時人¶
　有左相宣威沙漠右相馳譽丹青之嘲¶
¶
甘(五百八五)¶
¶
　姓纂風俗通甘夏時侯國也以國為氏一云周武王¶
<pb:KR3k0026_WYG_033-28a>¶
　同姓於畿内為諸侯因氏焉甘伯恒公是也又周封¶
　王子帶於甘昭公使也殷有甘盤秦有甘茂甘羅見¶
　史記¶
新序秦武王欲使甘茂伐韓宜陽以通道至周室甘茂¶
　曰請約魏伐韓¶
新序秦孝公欲用衛鞅之言變法甘龍曰聖人不易民¶
　而教知者不變法而治¶
左傳文公十七年秋周甘歜敗戎於邥垂¶
史記甘茂下蔡人也學百家之説為秦左丞相¶
<pb:KR3k0026_WYG_033-28b>¶
甘羅茂之孫也年十二事秦相吕不韋不韋言於始皇¶
　曰甘羅年少耳然名家之子孫諸侯皆聞之　秦以¶
　為上卿　太史公曰甘茂起下蔡閭閻顯名諸侯重¶
　强齊楚甘羅年少然出一竒計聲稱後世雖非篤行¶
　之君子然亦戰國之䇿士也¶
前漢甘延夀字君况北地人少以良家子善騎射為羽¶
　林投石拔距絶於等倫　以材力愛幸　斬郅支單¶
<pb:KR3k0026_WYG_033-29a>¶
　于封義成侯¶
呉志甘寧字興霸開爽有計略拜折衝將軍　建方略¶
　以擒黃祖　破曹公於烏林攻曹仁於南郡　江表¶
　之虎臣也¶
晉書甘卓字季思　察孝㢘舉秀才拜豫章太守遷梁¶
　州刺史鎮㐮陽為政簡恵善於綏撫估税悉除市無¶
　二價西土稱為恵政¶
¶
譚(五百八六)¶
¶
　姓纂譚子國在齊州平陵縣西南為齊所滅譚子奔¶
<pb:KR3k0026_WYG_033-29b>¶
　莒子孫氏焉¶
南史孝義譚𢎞寳四世同居詔表門閭蠲租税¶
譚世勣字彦成長沙人也舉進士又中詞學兼茂科為¶
　徽猷閣待制知婺州未行復留是嵗彗出東方大臣¶
　云此乃夷狄將衰非中國憂也世勣面奏垂象可畏¶
　當修徳應天不宜惑䛕説遷給事中兼侍讀何㮚建¶
　言分天下為四道各置都總管世勣曰裂天下付四¶
<pb:KR3k0026_WYG_033-30a>¶
　人而王畿所自治者纔十六縣爾獨無不掉之虞乎¶
　大拂㮚意改禮部侍郎時虜騎浸南牧為城守備甚¶
　急世勣曰守邊為上䇿今邊不得守守河則畿甸自¶
　固中䇿也巡幸江淮會東南兵四面扞虜下䇿也既¶
　而河上無守兵虜乗虚得度盡歛士卒入城世勣又¶
　言遣京畿大將秦元以所統保甲分四砦直國門使¶
　兵勢連属首尾相援即虜不敢逼孫𫝊深然之又格¶
　於㮚議及邦昌僣位令直學士院世勣堅卧不起邦¶
　昌知不可奪乃已卒贈端明殿學士¶
<pb:KR3k0026_WYG_033-30b>¶
¶
詹(五百八七)¶
¶
　詹大卿體仁家譜曰詹姓始於周宣王支子賜姓曰¶
　詹封為詹侯其後有詹父為周大夫詹嘉處瑕以守¶
　桃林之塞姓纂曰楚詹尹之後有詹何善釣昭公九¶
　年有詹桓伯辭於晉¶
唐詹洗者為福州侯官令子名豪移家建之建陽生五¶
　子一居嚴陵一居信城一居太未婺女之間留武夷¶
<pb:KR3k0026_WYG_033-31a>¶
　者其二子焉唐時有肇為御史中丞洗馬侍御史宋¶
　朝則有庠為工部侍郎(王隨之壻)範知恵州先生¶
　先生嘗有次韻桂酒二詩特升為提舉福建茶監¶
　公薦靖康間官京師張邦昌廹以偽命不受逃歸髙¶
　宗即日召對奏北事甚詳上喜曰卿忠臣也擢太常¶
　丞遷祠部外郎休仁開禧間嘗以司農卿摠餉湖廣¶
　淵字景憲登慶元己未第㮚字徳寛登嘉泰壬戌第¶
　㮚之子甫乙丑毛榜繼登科皆二子之下也¶
詹騤字晉卿淳熙乙未擢進士第一人詹儀之字體仁¶
<pb:KR3k0026_WYG_033-31b>¶
　辛未趙逵榜登科官終侍郎詹大和字甄老政和間¶
　擢第嘗為水部外郎轉漕淮南和江處撫三州詹良¶
　臣字唐公以累舉恩補官為縉雲尉方臘犯境立忠¶
　節徽宗官其二子詹適嘗為御史臺主簿先生¶
　有和詹適飲巽亭詩云江上同三黜天涯又一樽¶
¶
右五公定得之詹淵景憲云皆豪之後也¶
¶
¶
占(五百八八)¶
¶
<pb:KR3k0026_WYG_033-32a>¶
陳不占之後以王父字為氏¶
¶
兼(五百八九)¶
¶
風俗通衛太子兼之後¶
¶
潜(五百九十)¶
¶
見姓苑　臨川姓苑云今臨川有潜氏¶
¶
鍼(五百九一)¶
¶
左傳魯大夫鍼巫鍼季¶
¶
苫(五百九二)¶
¶
左傳季氏臣苫夷也¶
<pb:KR3k0026_WYG_033-32b>¶
　名賢氏族言行類稿卷三十三¶

# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.953753
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十六
<pb:KR3k0026_WYG_016-1a>¶
¶
卷十六¶
欽定四庫全書¶
　名賢氏族言行類稿卷十六¶
　　　　　　　　　　　　　宋　章定　撰¶
桓(三百七)¶
¶
　姓纂姜姓齊桓公之後以諡為姓又宋桓公之後向¶
　魋亦號桓氏　河南官氏志烏丸氏改姓桓¶
左傳宣公十二年桓子鼓於中軍曰先濟者有賞¶
後漢君山以父任為郎上䟽非䜟出為六安郡¶
　丞¶
<pb:KR3k0026_WYG_016-1b>¶
桓榮字春卿光武拜為議郎每朝㑹輒令於公卿前敷¶
　奏經書帝稱善曰得生幾晩因拜博士車駕幸大學¶
　㑹博士論難榮被儒服温恭有藴藉辯明經義每¶
　以禮讓相厭不以辭長勝人後為太子少傅賜以輜車¶
　乘馬大㑹諸生陳其車馬印綬曰今日所䝉稽古之¶
　力也三雍成拜為五更　子郁字仲恩以父任為郎桓¶
　帝時常居中論經書問以政事遷侍中授經二帝恩¶
<pb:KR3k0026_WYG_016-2a>¶
　寵甚篤　曾孫典曄彬　典字公雅舉孝亷拜侍御¶
　史常乘驄馬京師畏憚語曰行行且止避驄馬御史¶
¶
曄字文林尤脩志介一餐不受於人　彬字彦林¶
¶
　舉孝亷拜尚書郎蔡邕以其有過人者四樹碑頌焉¶
¶
自榮至典世宗其道父子兄弟代作帝師¶
¶
桓焉字叔元郁之子明經篤行有名稱為太子太傅順¶
　帝立授經禁中傳業者數百人¶
魏志桓階字伯緒舉孝亷論儲副之宜公規宻諫前後¶
　懇至太祖知其篤於守正深器重焉¶
<pb:KR3k0026_WYG_016-2b>¶
晉書桓彛字茂倫早獲盛名雅為周顗所重嘗歎曰茂¶
　倫嶔﨑歴落固可笑人也累遷尚書吏部郎名顯朝¶
　廷補宣城内史在郡有惠政為百姓所懷蘇峻之亂¶
　固守經年城䧟遇害抱中和之氣懷不撓之節知處¶
　死之為易仁者之勇不其然乎五子溫雲豁祕冲¶
桓溫字元子生未期而溫嶠見之曰此兒有竒骨可試¶
　使啼及聞其聲曰真英物也眼如紫石稜鬚作蝟毛¶
<pb:KR3k0026_WYG_016-3a>¶
　碟¶
桓雲字雲子都督司豫二州西陽太守¶
桓豁字郎子為新野義城二郡太守遷征西大將軍子¶
　石䖍石秀石民石生石綏石康皆知名　石䖍小字¶
　鎮惡文武器幹御戎有方終豫州刺史　石秀幼有¶
　令名博涉羣書為江州刺史西陽太守　石民弱冠¶
　知名為荆州刺史才望甚為人情所仰¶
桓冲字幼子淹識有武幹盡忠王室忠言嘉謀毎盡心¶
　力屢遷都督後為荆州刺史屢挫苻堅之師四方鎮¶
<pb:KR3k0026_WYG_016-3b>¶
　扞以為己任求之名臣抑亦可算三子　嗣字恭祖¶
　少有清譽為桓氏子姪之冠為江州刺史莅事簡約¶
　轉西陽襄城二郡太守　謙字敬祖　脩字承祖¶
　嗣子胤字茂遠少有清操初拜祕書丞遷中書令¶
桓宣鎮襄陽招懷初附勸課農桑簡刑罸略威儀或載¶
　鉏耒於軺軒或親芸穫於隴畆甚有稱績¶
桓伊字叔夏有武幹標悟簡率授淮南太守綏御有方¶
<pb:KR3k0026_WYG_016-4a>¶
　進都督豫州刺史有大功而始終不替　善吹笛盡¶
　一時之妙¶
南史桓康隨齊武帝起兵摧堅陷陣膂力絶人江南人¶
　畏之以其名怖小兒病瘧者冩其形帖牀壁無不立¶
　愈¶
唐桓彦範字士則潤州人狄仁傑曰君之才當日光大¶
　毋䘏于初厚為禮　張柬之將誅易之等引與定策¶
　以彦範敬暉為左右羽林將軍屬以禁兵斬易之¶
　中宗復位以彦範為侍中　工屬文所志惟忠孝居¶
<pb:KR3k0026_WYG_016-4b>¶
　若不能言及議論帝前安辭定色辯爭愈切卒諡忠¶
　烈　弟玄範官至常州刺史　臣範工部侍郎¶
¶
潘(三百八)¶
¶
　姓纂周文王後畢公之子季孫食采於潘因氏焉¶
左傳宣公十二年潘黨率游闕四十乘從唐侯為左拒¶
　以從上軍　楚重次于衡雍潘黨曰盍築武軍以為¶
　京觀臣聞克敵必示子孫以無忘武功　潘黨逐魏¶
<pb:KR3k0026_WYG_016-5a>¶
　錡趙旃夜至於楚軍席於軍門之外　成十六年晉¶
　侯伐鄭楚救鄭彭名御楚共王潘黨為右　黨與養¶
　由基蹲甲而射徹七札焉以示楚君有二臣如此¶
　何憂於戰　潘黨字叔黨楚大夫潘尫之子尫字師¶
　叔賢楚人崇之¶
文公元年楚穆王立以其為太子之室與潘崇使為太¶
　師且掌環列之尹¶
吳志潘璋字文珪為豫章西安長宼不入境　為人麤¶
　猛禁令肅然所領兵馬不過數千而其所在常如萬¶
<pb:KR3k0026_WYG_016-5b>¶
　人¶
潘濬字承明武陵人為湘鄉令治甚有名　奉法不憚¶
　私義公情剖斷有大丈夫格業¶
晉書潘岳字安仁鄉邑號為竒童　作籍田賦　才名¶
　冠世出為河陽令　負其才而鬱鬱不得志　轉懷¶
　令頻宰二邑勤於政績補尚書度支郎遷廷尉評¶
　仕宦不逹乃作閒居賦　太夫人御版輿升輕軒遠¶
<pb:KR3k0026_WYG_016-6a>¶
　覽王畿近周家園　思緒雲騫辭鋒景煥　岳藻如¶
　江濯美錦而增絢　從子尼字正叔少有清才以文¶
　章見知舉秀才為太博士出為宛令寛而不縱厲¶
　公平而遺人事　轉著作郎為乘輿箴　歴祕書監¶
　太常卿　含咀藝文履危居正可謂玉質而金相者¶
　矣¶
史潘京字世長樂廣與之共君天才過人恨不學¶
　耳若學必為一代談宗　歴巴丘卲陵泉陵三令明¶
　於政術路不拾遺¶
<pb:KR3k0026_WYG_016-6b>¶
南史潘綜吳興人有司奏改其里為純孝里¶
北史潘永基字紹業輕財好施為常樂太守又除潁川¶
　太守前後在州為吏人所愛¶
潘樂字相貴寛厚有膽畧神武時以軍功拜雍州刺史¶
文苑潘徽字伯彦受詩禮並通大義尤精三史¶
唐潘好禮貝州人第明經開元初為邠王府長史王為¶
　滑州刺史好禮兼府司馬知州事王御下不能肅詔¶
<pb:KR3k0026_WYG_016-7a>¶
　好禮檢督王毎游觀好禮必諫乃卧馬下呼曰云云¶
　王慙為還　子請舉明經好禮曰經不明不可妄進¶
　博學能論議節行脩整無所傾附¶
潘師正居逍遥谷高宗幸東都召見問所須對曰茂松¶
　清泉臣所須也既不乏矣帝尊異之詔即其廬作崇¶
　唐觀卒諡體玄先生¶
潘孟陽史亡何所人父炎為劉晏壻晏任權雖書䟽報¶
　答未嘗輒開時稱有古人節晏得罪亦坐貶司馬¶
　孟陽少以門䕃俄登博學宏詞科憲宗新立詔孟陽¶
<pb:KR3k0026_WYG_016-7b>¶
　馳驛江淮視財賦加鹽鐵轉運并察諸使治否孟陽¶
　從者數百人所至㑹賓客留連倡樂譽望大損其後¶
　左司鄭敬宣慰江淮帝誡曰朕宫中用尺寸物皆有¶
　籍唯賑民無所計卿是行毋若潘孟陽殫財費酣飲¶
　游山寺而已¶
宋朝潘美字仲詢魏郡人也周世宗為開封尹美以中¶
　涓事世宗及即位徙供奉官高平之戰美以功遷西¶
<pb:KR3k0026_WYG_016-8a>¶
　上閤門副使稍遷客省使　太祖與美素相厚既受¶
　禪命諭㫖中外陜帥袁彦凶悍太祖慮其為變以美¶
　監其軍俾圖之美至喻以天命彦遂入朝太祖曰潘¶
　美不殺袁彦而彦朝覲成我志矣　征嶺南以美將¶
　行營諸軍克富賀昭桂連五州拔韶州斬獲凡數萬¶
　計鋹勢窮蹙乃遣其臣奉表至軍中乞降美因諭以¶
　上意以為彼若能戰則與之戰不能戰則勸之守不¶
　能守則諭之降不能降則死不能死則亡非此五者¶
　他不得受使者泣鋹復遣其弟保興率衆拒戰鋹衆¶
<pb:KR3k0026_WYG_016-8b>¶
　十五萬依山谷堅壁以待王師美因築壘休士與諸¶
　將計曰彼編竹木為柵若以火焚之必擾亂以銳師¶
　夾擊之萬全策也遂分遣丁夫數千人人持二炬間道¶
　造其柵暮夜萬炬俱發天大風火勢甚盛鋹衆驚擾¶
　來犯王師美麾兵急擊之鋹衆大敗斬數萬計長驅¶
　至廣州鋹盡焚其府庫遂克之擒鋹送京師　開寳¶
　七年征江南以美與曹彬偕往金陵平以功拜宣徽¶
<pb:KR3k0026_WYG_016-9a>¶
　北院使後判并州加同平章事卒諡武惠子惟徳惟¶
　固惟正惟清惟熈惟吉惟熈女即章懷皇后也追封¶
　美鄭王惟吉子夙¶
潘大臨字邠老江西人專學山谷為詩謝無逸嘗以書¶
　問有新詩否答曰秋来景物件件是佳句恨為俗氣¶
　蔽翳昨日得句云滿城風雨近重陽忽催租人至遂¶
　敗人意止一句奉寄王直方云邠老詩多犯老杜為¶
　之不已老杜亦難為存活老杜復生則須與潘十厮¶
　炒¶
<pb:KR3k0026_WYG_016-9b>¶
¶
安(三百九)¶
¶
　風俗通漢有安成¶
北史安同遼東胡人性端嚴明惠好長者之言出入禁¶
　中典庻事後持節循察并定二州糾舉守宰不法郡¶
　國肅然在官明察長於校閱家法脩整為世所稱¶
　子屈¶
安屈典太倉事盜官粳米數石欲以養親同大怒求戮¶
<pb:KR3k0026_WYG_016-10a>¶
　屈自劾不能訓子明帝嘉而恕之遂詔長給米　屈¶
　弟原雅性矜嚴沈勇多智畧累遷尚書左僕射　弟¶
　頡辯慧多䇿畧¶
唐安金藏京兆人在太常工籍睿宗為皇嗣有誣皇嗣¶
　異謀者武后詔來俊臣問狀金藏大呼曰公不信我¶
　言請剖心以明皇嗣不反也引刀自刺腹中腸出被¶
　地眩而仆后聞大驚命高醫内腸閱夕而蘇后臨視¶
　歎曰吾有子不能自明不如爾之忠也詔停獄是時¶
　朝廷士大夫翕然稱其誼　神龍初母喪葬南闕口¶
<pb:KR3k0026_WYG_016-10b>¶
　營石墳晝夜不息地本燥泉忽湧流李冬有花本道¶
　使盧懷慎上其事詔表闕於閭屬其事於史官詔鑱¶
　其名於泰華二山碑以為榮　子承恩遠孫敬則¶
五代安重誨應州人也少事明宗為人明敏謹恪明宗¶
　鎮安國以為中門使及兵變於魏所與謀議大計皆¶
　重誨與霍彦威决之明宗即位以為樞宻使在位六¶
　年累加侍郎兼中書令其勢傾動天下雖其盡忠勞¶
<pb:KR3k0026_WYG_016-11a>¶
　心時有補益而恃功矜寵威福自出¶
安金全代北人也為人驍果工騎射官至刺史以疾居¶
　太原莊宗已下魏博與梁相距河上梁將王檀襲太¶
　原晉兵皆從莊宗于河上太原無備監軍張承業大¶
　恐金全强起謂承業曰太原晉之根本一旦不守則¶
　大事去矣老夫誠憊矣尚能為公破賊承業嘉之授¶
　以甲兵金全被甲跨馬召率子弟及故將吏百餘人¶
　夜出北門擊檀檀軍驚潰而去明宗即位拜金全振¶
　武軍節度使同平章事¶
<pb:KR3k0026_WYG_016-11b>¶
安彦威字國俊代州崞縣人也少隷唐明宗麾下頗知¶
　兵法嘗為牙將以謹厚見信晉高祖入立徙鎮歸徳¶
　是時河決滑州命彦威塞之彦威出私錢募民治隄¶
　遷西京留守遭嵗大饑彦威賑撫饑民民有犯法皆¶
　寛貸之饑民愛之不忍流去彦威與安太妃同宗出帝¶
　事以為舅彦威未嘗以為言及卒太妃臨哭人始知¶
　其同宗也當時益稱其慎重¶
<pb:KR3k0026_WYG_016-12a>¶
安叔遷字胤宗沙陀三部落人也明宗時與討王都拜¶
　秦州刺史從擊契丹以功拜昭武軍節度使叔遷狀¶
　貌堂堂而不通文字所為鄙陋時人謂之沒字碑晉¶
　出帝時為左金吾衛上將軍契丹犯京師晉百官迎¶
　見耶律徳光于赤岡叔遷出班夷言徳光勞曰是安¶
　沒字否汝在邢州已通誠欵吾今至此當與汝一喫¶
　飯處叔遷再拜乃以為鎮國軍節度使¶
宋朝安燾字厚卿開封人也舉進士元豐初使高麗還¶
　拜右諫議大夫六年拜同知樞宻院事時夏人欵塞¶
<pb:KR3k0026_WYG_016-12b>¶
　燾請因而撫之且戒將吏毋生邊隙既又請疆場非¶
　要害者還之以示恩然羌情無厭當使知吾宥過而¶
　罷兵不應示吾厭兵之意哲宗嗣位乃遂其前議於¶
　是歸其葭盧等四砦元祐二年進知院事燾謂為國¶
　者不可好用兵又不可畏用兵好則疲弊生靈畏則¶
　取侮遺患今朝廷毎戒邊臣非舉國入冦不得應之¶
　則固畏用兵矣然虜數犯塞亦未免疲弊之患雖僅¶
<pb:KR3k0026_WYG_016-13a>¶
　保城砦適墮其計中願復講攻擾之䇿如左氏所謂¶
　用三師以疲楚之意此計之上也燾以母喪免服除¶
　知鄆州改鄭州移潁昌府紹聖元年拜門下侍郎知¶
　河南其將請去也燾奏曰自紹聖元符以來用事之¶
　臣但持紹述之虛名以誑惑君父上則欲固寵位以¶
　快恩讎下則欲希進用而肆朋附并為一談牢不可¶
　破彼自為謀則善矣然未嘗以毫髪為朝廷計者也¶
安惇字處厚廣安軍人也以上舎釋褐紹聖初召為國¶
　子司業改右司員外郎遷右諫議大夫元符初為御¶
<pb:KR3k0026_WYG_016-13b>¶
　史中丞惇與蹇序辰看詳元祐訴理所公案惇奏凡¶
　得罪於元豐之間乞特出睿斷以勸沮天下由是復¶
　施行者千餘人¶
安堯臣惇之孫政和元年五月上書論宦寺專命交結¶
　權臣共唱北伐之議以謂燕雲之役興則邊隙遂開¶
　宦寺之權重則皇綱不振今者中外之人咸謂童貫¶
　深結蔡京同納燕人李良嗣以為謀主欲建平燕之¶
<pb:KR3k0026_WYG_016-14a>¶
　議臣恐異時脣亡齒寒境有可乘之釁狼子野心蓄¶
　銳伺隙以逞其所大欲此臣所以日夜為陛下寒心¶
　伏望思祖宗積累之艱難鑒歴代君臣之得失杜塞¶
　邊隙務守景徳舊好上嘉之御筆比縁¶
　大臣建議恢復燕雲故地安堯臣遠方書生能陳歴¶
　代興衰之迹達於朕聽臣僚咸謂毁薄時政首沮大¶
　事乞重行竄殛朕以承平日久言路壅蔽敢諫之士¶
　不當寘之典刑議加爵賞僉論何私堯臣先次補承¶
　務郎(見長編)¶
<pb:KR3k0026_WYG_016-14b>¶
¶
顔(三百一十)¶
¶
　姓纂出琅邪本自魯伯禽支庶有食采於顔邑者因¶
　而著族又邾武公字曰顔故公羊傳稱顔公後遂為¶
　氏¶
家語孔子北遊於農山曰二三子各言志顔回曰願得¶
　明王聖主輔相之敷其五教導之以禮樂¶
論語徳行顔淵閔子騫　回也聞一以知十¶
<pb:KR3k0026_WYG_016-15a>¶
孟子顔淵曰舜何人也予何人也有為者亦若是¶
揚子顔淵習孔子者也　顔常晞夫子矣　或問淵騫¶
　之徒惡乎在曰寢或曰淵騫曷不寢曰攀龍鱗附鳯¶
　翼巽以揚之勃勃乎其不可及也如其寢¶
左傳昭公二十六年師及齊師戰于炊鼻顔鳴三入齊¶
　師呼曰林雍乗¶
定公八年公侵齊門于陽州士皆坐列曰顔髙之弓六¶
　鈞皆取而傳觀之¶
哀公十一年武叔蒐乘孟孺子洩帥右師顔羽御　二¶
<pb:KR3k0026_WYG_016-15b>¶
　十七年鄭請救于齊齊師將興陳成子屬孤子三日¶
　朝設乘車兩馬繫五邑焉召顔涿聚之¶
史記顔回字子淵魯人　顔無繇字路顔回父　顔幸¶
　字子栁　顔髙字子驕　顔祖字襄　顔之僕字叔¶
　魯人　顔噲字子聲魯人　顔何字冉魯人皆孔子¶
　弟子¶
晉孝友顔含字弘都少有操行以孝聞累遷侍中除吳¶
<pb:KR3k0026_WYG_016-16a>¶
　郡太守所歴簡而有恩明而能斷以威御下王導歎¶
　曰顔公在事吳人斂手矣¶
南史顔延之字延年曾祖含　讀書無所不覽文章冠¶
　絶當時仕宋為中書侍郎　踈誕不能取容當世¶
　性褊激肆意直言論者謂之顔彪　君詩若¶
　鋪錦列繡雕繢滿眼　議者以延之謝靈運自潘岳¶
　陸機之後文士莫及江右稱潘陸江左稱顔謝　子¶
　竣字士遜晉孝成時轉吏部尚書留心選舉任遇既¶
　隆奏無不可容貎嚴莊賓客喧訴常歡笑答之人言¶
<pb:KR3k0026_WYG_016-16b>¶
　顔竣瞋而與人官¶
顔師伯字長深竣族兄剛正有局力晉孝武時累遷侍¶
　中居權日久天下輻湊游其門者爵位莫不踰分¶
　遷左僕射¶
文學顔協字子和少以器局稱博渉羣書工草隷飛白¶
　卒於荆州記室時顧協亦在蕃邸與協同名才學相¶
　亞府中稱為二協¶
<pb:KR3k0026_WYG_016-17a>¶
文學顔晃字元明好學有辭采家世單門而介然脩立¶
　為當世所知仕陳兼中書舎人掌詔誥¶
北史文苑顔之推字介博覽書史辭情典麗　仕齊為¶
　中書舎人　弟之儀字升博渉羣書好為詞賦周明¶
　帝以為麟趾學士¶
唐顔師古字籕之推之孫少博覽精詁訓善屬文隋仁¶
　壽中授安養尉楊素見其年弱謂曰安養劇縣子何¶
　以治之師古曰割雞未用牛刀素驚其言大後果以¶
　幹治聞髙祖入闗遷中書舎人專典機宻性敏給練¶
<pb:KR3k0026_WYG_016-17b>¶
　治體方軍國務多詔令一出其手册奏之工當時未¶
　有及者太宗即位嘗歎五經去聖遠傳習寖訛詔師¶
　古於祕書省考定多所釐正誼據該明出其悟表人¶
　人歎服學者頼之拜祕書少監專刋正事古篇竒字¶
　世所惑者討析申熟必暢本原　性簡峭視輩行傲¶
　然罕所推接　撰五禮又為太子承乾注班固漢書¶
　上之時人謂顔秘書為班孟堅忠臣　帝將有事泰¶
<pb:KR3k0026_WYG_016-18a>¶
　卿隨所歸資送之泉明之殯父與履謙分柩䕶還長¶
　安履謙妻疑斂具儉狹發視之與杲卿等乃號踊待¶
　泉明如父肅宗拜泉明郫令政化清明誅宿盗人情¶
　翕然成都尹舉其課第一遷彭州司馬家貧居官亷¶
　而孤藐相從百口飦鬻不給無愠歎居母䘮哀毁骨¶
　立以行義當世以為難　杲卿兄春卿倜儻美容通¶
　當世務十六舉明經㧞萃高第調犀浦主簿嘗送徙¶
　於州亡其籍至廷口記物色凡千人無所差長史陸¶
　象先異之轉蜀尉蘇頲代為長史被譖繫獄為㯶櫚¶
<pb:KR3k0026_WYG_016-18b>¶
　賦自託頲遽出之魏徴遠孫瞻罪抵死春卿為請玉¶
　真公主得不死時人高其節終偃師丞臨終捉真卿¶
　臂曰爾當大吾族顧我不得見以諸子諉汝後真卿¶
　主其昏嫁¶
顔真卿字清臣師古五世從孫開元中舉進士又擢制¶
　科遷監察御史使河隴時五原有寃獄久不决天且¶
　旱真卿辨獄而雨郡人呼御史雨　復使河東劾奏¶
<pb:KR3k0026_WYG_016-19a>¶
　朔方令鄭延祚母死不葬三十年有詔終身不齒聞¶
　者聳然　出為平原太守安禄山逆狀牙蘖真卿度¶
　必反增陴濬隍禄山反河朔盡陷獨平原城守具備¶
　使李平馳奏玄宗聞亂歎曰河北二十四郡無一忠臣¶
　邪及平至帝曰朕不識真卿何如人所為乃如此時¶
　從兄杲卿為常山太守斬賊將十七郡同日自歸推¶
　真卿為盟主兵二十萬加河北招討採訪使　清河¶
　太守使李㟧來乞兵㟧曰聞公首奮裾唱大順河朔¶
　恃公為金城真卿為出兵六千賊拒戰敗斬首萬級¶
<pb:KR3k0026_WYG_016-19b>¶
¶
肅宗即位靈武真卿數遣使以蠟丸裹書陳事¶
¶
　遷御史大夫方朝廷草昧不暇給而真卿繩治如平¶
　日百官肅然兩京復奏改祝署嗣皇帝帝以為逹識¶
¶
代宗立改尚書右丞帝自陜還真卿請先謁陵廟¶
¶
　而即宫元載以為迂真卿怒曰用捨在公言者何罪¶
　然朝廷事豈堪公再破壞邪　時載多引私黨畏羣¶
　臣論奏請事皆先白長官真卿上䟽云云　時喪亂¶
<pb:KR3k0026_WYG_016-20a>¶
　後典法湮散真卿雖博識今古屢建議釐正為權臣¶
　沮抑　李希烈反杞建遣真卿往諭之詔可李希烈¶
　遣李元平說之真卿叱曰爾不能致命尚說我耶真¶
　卿立朝正色剛而有禮非公言直道不萌於心天下¶
　不以姓名稱而獨曰魯公　善正草書筆力遒婉世¶
　寳傳之　子頵碩貞元間授頵五品官開成初又以¶
　曾孫引武為㕘軍　贊曰嗚呼雖千五百嵗其英烈¶
　言言如嚴霜烈日可畏而仰哉¶
宋朝顔復字長道先師兖公四十八世孫也父太初字¶
<pb:KR3k0026_WYG_016-20b>¶
　醇之為魯名儒最後掌南京學嘉祐中訪有道之士¶
　京東部使者以復應詔久之擢太博士孔崇翰乞¶
　尊奉孔子祠復因上五議朝廷多從之元祐中為起居¶
　郎兼侍講請擇經行之儒補諸縣教官後以天章閣¶
　待制充國子祭酒子岐¶
¶
班(三百十一)¶
¶
　芊姓楚若敖孫令尹子文為虎所乳謂虎有班文因¶
<pb:KR3k0026_WYG_016-21a>¶
　氏焉¶
後漢班彪字叔皮才高而好述作專心史籍辟為司徒¶
　掾通儒上才行不踰方言不失正仕不急進貞不違¶
　人敷文華以緯國典　子固¶
班固字孟堅九流百家之言無不窮䆒除為郎典校秘¶
　書　二班懷文裁成帝墳比良遷董兼麗卿雲　固¶
　自以二世才術位不過郎作賓戲以自適　弟超¶
班超字仲升有大志不脩細節傭書養母投筆歎曰大¶
　丈夫無他志畧猶當立功異域以取封侯安能久事¶
<pb:KR3k0026_WYG_016-21b>¶
　筆硯間乎左右笑之超曰小子安知壯士之志哉相¶
　者指曰生燕頷虎頭飛而食肉萬里侯相也其後出¶
　征安集西域五十餘國悉皆納質内屬不入虎穴不¶
　得虎子封定遠侯任尚與超交代請誨超告以總大綱¶
　而已尚曰我以君當有竒䇿今所言平平耳後尚¶
　失羌人之和果如超言　子勇字宜僚少有父風為¶
　西域長史¶
<pb:KR3k0026_WYG_016-22a>¶
曹世叔妻班氏彪之女名昭字惠博學高才　踵成漢¶
　書表志號曰大家　作女誡七章¶
唐班宏衛人也擢進士第為刑部侍郎貞元初為户部¶
　侍郎竇參當國徳宗以宏熟天下計故進宏尚書副¶
　參參曰閱歳當歸使於公　清潔勤力晨入官署夕¶
　而出吏不堪其勞而已益恭¶
班景倩入為大理少卿過大梁刺史倪若水餞之行立¶
　望其行塵久之乃返謂官屬曰班生此行何異登仙¶
<pb:KR3k0026_WYG_016-22b>¶
關(三百十二)¶
¶
　風俗通關令尹喜之後一云夏大夫關龍逢之後¶
蜀志關侯字雲長斬顔良降于禁威震華夏拜為前將¶
　軍假節鉞稱萬人之敵為世虎臣報效曹公有國士¶
　之風　子興字安國少有令聞弱冠為侍中中監軍¶
南史隠逸關康之字伯愉獨處一室不通賓客弟子以¶
　業傳授尤善左氏春秋徴辟一無所就¶
唐關播字務元衛州人及進士第楊綰常衮皆善播引¶
<pb:KR3k0026_WYG_016-23a>¶
　為都官員外郎徳宗初對殿中帝問政治之要播曰¶
　為政之本要得有道賢人乃治帝曰朕比下詔求賢¶
　才又遣使黜陟搜逮所遺播曰陛下雖求賢又使舉¶
　薦然止得求名文詞士焉有有道賢人肯奉牒丐舉¶
　選邪帝曰善再遷給事中故事諸司甲庫以令史直¶
　曹刓脫為姦播悉易以士人時韙其法薦李元平知¶
　汝州為李希烈縳去播聞詫曰元平事濟矣左右笑¶
　之¶
<pb:KR3k0026_WYG_016-23b>¶
山(三百十三)¶
¶
　周山師之官掌山林以官為氏風俗通烈山氏之後¶
晉山濤字巨源少有器量介然不羣為竹林之遊年四¶
　十始為郡主簿功曹累遷吏部尚書再居選職十有¶
　餘年所奏甄拔人物各為題目時稱山公啓事　論¶
　用兵之本闇合孫吳遷右僕射加光禄大夫以老疾¶
　辭詔曰君以道徳為世模表吾將倚君以穆風俗何¶
　乃欲獨高其志耶　王戎目濤如璞玉渾金人皆欽¶
<pb:KR3k0026_WYG_016-24a>¶
　其寳莫知名其器　子簡¶
山簡字季倫出為征南將軍都督荆湘交廣四州諸軍¶
　事假節鎮襄陽毎出嬉遊多之習氏池上置酒輒醉¶
　名曰高陽池童兒歌之有日夕倒載歸倒著白接䍦¶
　之句　子遐字彦林為餘姚令時豪族多挾藏户口¶
　遐繩以峻法到縣八旬出口萬餘　為東陽太守為¶
　政嚴猛郡境肅然¶
北史山偉字仲才父幼之位金明太守　偉渉獵文史¶
　嘗路逢一尼望之歎曰君方近天子當作好官　孝¶
<pb:KR3k0026_WYG_016-24b>¶
　静初除中書令¶
¶
蠻(三百十四)¶
¶
芊姓荆蠻之後因氏焉¶
¶
菅(三百十五)¶
¶
魯大夫食采於菅因氏焉　趙郡李氏譜云李叡娶晉¶
　郎中令同郡菅襲女　唐乾元河東節度菅崇嗣¶
¶
&KR1486;(三百十六)¶
¶
<pb:KR3k0026_WYG_016-25a>¶
史記濟南&KR1486;氏豪族¶
¶
間(三百十七)¶
¶
見姓苑¶
¶
環(三百十八)¶
¶
楚有環列之尹子孫氏焉楚有環泉漢有河東太守環¶
　饒晉有環濟撰要畧¶
¶
馯　丘奸反(三百十九)¶
¶
漢有馯臂辟吳人治易¶
　名賢氏族言行類稿卷十六¶
<pb:KR3k0026_WYG_016-25b>¶

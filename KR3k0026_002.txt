# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.820926
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二
<pb:KR3k0026_WYG_002-1a>¶
¶
卷二¶
欽定四庫全書¶
　名賢氏族言行類稿卷二¶
　　　　　　　　　　　　　宋　章定　撰¶
封(七)¶
¶
　姓纂曰姜姓炎帝之後封鉅為黄帝師胙土命氏夏¶
　封父君也今封丘是也後漢有侍中封岌渤海¶
　蓨縣封岌五代孫仁孫釋晉侍中生悛¶
晉載記封孚字處道祖悛振威将軍父放慕容暐之世¶
　吏部尚書孚幼而聰敏和裕有士君子之稱慕容徳¶
<pb:KR3k0026_WYG_002-1b>¶
　曰朕平青州不以為慶喜於得卿也　外總機事内¶
　參宻謀雖位任崇重謙虛博納甚有大臣之體　後¶
　為太尉¶
南史孝義封延伯字仲連三世同財為北州所宗附¶
　為梁郡太守有髙士風¶
北史封懿字處徳有才器能屬文仕慕容寳位户部尚¶
　書歸魏拜都坐大官¶
<pb:KR3k0026_WYG_002-2a>¶
封囘字叔念明帝時為瀛州刺史乗冦亂水潦之後表¶
　求賑恤免其租調州内賴之　後為殿中尚書　子¶
　隆之字祖裔寛和有度量歴事五帝以謹素見知四¶
　為治中再為吏部尚書一為僕射四為冀州刺史每¶
　臨冀部州中舊齒咸曰我封公復来其得物情如此¶
¶
子繪字仲藻為平陽太守　隆之弟興之字祖胄¶
¶
　位瀛冀二州刺史所歴有當官譽　子孝琬字士蒨¶
　性恬静頗好文詠位東宫洗馬　孝琰字士光修飭¶
　學尚有風儀位秘書丞以風流自立威儀閒雅容止¶
<pb:KR3k0026_WYG_002-2b>¶
　進退人皆慕之後兼尚書右丞其所彈射多承意㫖¶
¶
延之字祖業少明辨有世用位青州刺史¶
¶
封琳字彦寶位中書侍郎　議定律令識者稱之¶
封肅字元邕博渉經史性恭儉不妄交㳺位尚書郎中¶
封䡄字廣度通覽經傳與武邑孫惠蔚友善惠蔚每推¶
　䡄曰封生之於經義吾所不如者多矣後兼散騎常¶
　侍銜命髙麗髙麗王雲不親受詔䡄正色詰之雲乃¶
<pb:KR3k0026_WYG_002-3a>¶
　北面受㫖使還轉考功郎中　郭祚常曰封䡄幹國¶
　之才必應逺至　䡄以務徳慎言修身之本姦囘讒¶
　佞世之巨害乃為務徳慎言逺佞防姦四戒　子偉¶
　伯字君良博學有才思弱冠除太學博士每朝廷大¶
　議偉伯參焉¶
君義齊初遷大理卿歴度支五兵殿中三尚書¶
¶
久為法官明解律令議㫁平允深為時人所稱¶
¶
　弟詢字景文以清素自持位尚書左丞濟南太守歴¶
　官皆有幹局才具臨郡甚著聲績¶
<pb:KR3k0026_WYG_002-3b>¶
封敕文代人也後領䕶西夷校尉秦益二州刺史¶
唐封倫字徳彞年方少舅盧思道曰是兒識畧過人當¶
　自致卿相　楊素與論天下事衮衮不倦薦之帝擢¶
　内史舍人¶
封常清蒲州人夫蒙靈詧為四鎮節度使從戰有勞擢¶
　北庭都䕶性勤儉耐勞苦賞罰分明¶
封敖字碩夫進士第雅為李徳裕所器會昌初為翰林¶
<pb:KR3k0026_WYG_002-4a>¶
　學士屬辭贍敏不為竒澁語切而理勝武宗使作詔¶
　書慰邉将傷夷者曰傷居爾體痛在朕躬帝賜以宫¶
　錦　劉稹平徳裕以定䇿功進太尉時草制云云謂¶
　君此等語豈易得耶解所賜玉帶贈之¶
¶
龔(八)¶
¶
　姓纂曰左傳晉大夫龔堅¶
前漢兩龔皆楚人勝字君賔舍字君倩二人相友並著¶
　名節世謂之楚兩龔　勝三舉孝㢘舉茂才為重泉¶
　令哀帝徵為諫議大夫遷左丞相司直徙光禄大夫¶
<pb:KR3k0026_WYG_002-4b>¶
　守右扶風王莽秉政後歸老於鄉里王莽遣使拜為¶
　講學祭酒　不應徵不飲食而死門人衰絰治喪者¶
　百數有老父来弔曰薫以香自燒膏以名自銷龔生¶
　竟夭天年非吾徒也後世刻石表其里門　舍以勝¶
　薦徵為諫大夫病免復徵為博士又病去頃之哀帝¶
　遣使拜為太山太守既至數月上書乞骸骨　舍亦¶
　通五經以教授　舍勝既歸鄉里郡二千石長¶
<pb:KR3k0026_WYG_002-5a>¶
　吏初到官皆至其家如師弟子之禮　揚子問明篇¶
　楚兩龔之潔其清矣乎¶
龔遂字少卿山陽南平陽人也宣帝時渤海饑盜賊起¶
　以遂為渤海太守時年七十餘單車至府郡中翕然¶
　盜賊皆罷乃躬率以儉約勸民務農桑使民賣劍買¶
　牛賣刀買犢數年遣使徵遂以年老不任公卿拜為¶
　水衡都尉所居民富所去見思(循吏敘)¶
晉隠逸龔壯字子瑋潔己自守惟研考經典覃思文章¶
龔玄之字道玄好學潜黙安於陋巷徵為博士苦¶
<pb:KR3k0026_WYG_002-5b>¶
　辭¶
南史儒林龔孟舒通毛詩善談名理仕梁位尋陽郡丞¶
孝義龔穎遂寧人也¶
龔祈字盖道風姿端雅容止可觀范述見之歎曰此荆¶
　楚之仙人也¶
宋朝龔夬字彦和瀛州人出舉進士為太僕寺主簿遷¶
　監察御史建言元豐中察官各兼言事乞令監察御¶
<pb:KR3k0026_WYG_002-6a>¶
　史兼掌論議益廣言路徽宗立召為殿中侍御史言¶
　修五朝寳訓乞令不可增損變亂事實以濟姦説時¶
　議韙之¶
龔原字深之處州遂昌人也舉進士以秘閣校理出為¶
　兩浙轉運判官紹聖初召為國子司業遷秘書少監¶
　改起居舍人權中書舍人以集賢殿修撰知潤州徽¶
　宗即位入為秘書監兼侍講遷給事中初哲宗崩大¶
　臣引開寳故事謂上當服齊衰期原上疏言三年之¶
　喪自天子至於庶人一也出知南康軍改夀州揚州¶
<pb:KR3k0026_WYG_002-6b>¶
　召為工部侍郎移兵部除寶文閣待制知廬州　始¶
　原力學以經術尊敬王安石始終不易也¶
龔茂良字實之莆人也舉進士歴温陵幕樞宻黄祖舜¶
　聞其賢力薦諸朝召試除秘書省正字隆興間擢右¶
　正言論事改太常少卿繼除憲廣東知廣州移江西¶
　漕知隆興召除禮侍遷禮書除參知政事留正鄭僑¶
　謝諤周嗣武楊萬里曽㬇皆為帥日極力稱薦之世¶
<pb:KR3k0026_WYG_002-7a>¶
　推其知人晏晸堪塤皆其子孫而夢良遂良史良友¶
　良日嚴日草皆相繼登科亦皆其羣從也(見莆陽人物志)¶
¶
洪(九)¶
¶
　姓纂曰共工氏之後本姓共氏因避仇改為洪又曰¶
　毗陵監察御史洪察常州人本姓弘氏避孝敬諱改¶
　姓洪氏生子與起居舍人生經綸諫議大夫通鑑唐¶
　徳宗建中元年二月命洪經綸為河北黜陟使¶
宋朝豫章洪氏山谷四甥皆以文詞知名　朋字龜父¶
　同郡黄著集龜父詩百篇為一集山谷以謂句句可¶
<pb:KR3k0026_WYG_002-7b>¶
　傳也　芻字駒父殫洽開豁溢於文詞中進士第放¶
　浪江湖不求聞逹嘗倅上饒累任奉祠靖康初召為¶
　郎擢諌大夫遭值變故坐事貶海上平生為詩千餘¶
　篇著老圃前後集　炎字玉父登第元祐之末試吏¶
　紹聖之初顯於宣和貴於紹興自直史局編修官擢¶
　著作郎秘書少監當王黼蔡攸用事之際始藉其文¶
　以為寵終惡其學以為異罷歸江南上之六年宰相¶
<pb:KR3k0026_WYG_002-8a>¶
　薦之復為外監封上曰臣中年頗病於聴老而益増¶
　然世人皆聾於心臣獨聾於耳心則了了惟上所使¶
　上笑而禮之拜中書舍人病不能朝除待制徽猷閣¶
　奉祠以便其歸　羽字鴻父元符之末上書入籍遂¶
　終其身兵火之後詩文無傳焉朝廷官其一子見曽¶
　慥百家詩選¶
洪丞相适状其先君行實曰先君諱皓饒州人士良之¶
　後登政和五年進士第建炎三年五月擢徽猷閣待¶
　制禮部尚書使金留太原至雲中尼雅滿流遞之冷山¶
<pb:KR3k0026_WYG_002-8b>¶
　㡬二十年還朝積官朝請大夫職徽猷閣直學士卒¶
　諡忠宣　子适丞相遵樞宻邁尚書事具國史¶
¶
鍾(十)¶
¶
　姓纂曰宋㣲子之後桓公曾孫伯宗仕晉生州犂仕¶
　楚食采鍾離因氏焉子孫或單姓鍾氏楚有鍾儀鍾¶
　建鍾子期與伯牙為友項羽将鍾離昧昧中子接單¶
　姓鍾氏潁川鍾接始居潁川長社¶
<pb:KR3k0026_WYG_002-9a>¶
左傳定公五年楚王将嫁季芉以妻鍾建以為樂尹¶
鍾儀楚鄖大夫也　楚囚君子也言稱先職¶
後漢儒林鍾興字次文汝南人受嚴氏春秋光武召拜¶
　左中郎将　詔令定春秋章句去其重復以授王太¶
　子¶
鍾皓字季明潁川人少以篤行稱　避隠宻山前後九¶
　辟公府皆不就為士大夫所歸慕李膺歎曰君至¶
　徳可師　兄子覲好學慕古有退讓風辟州府未嘗¶
　屈志¶
<pb:KR3k0026_WYG_002-9b>¶
皓孫建為司隷校尉　及皓終諸儒頌之曰材慮懿徳¶
　非禮不處悦此詩書弦琴樂古五就州招九膺台輔¶
　逡巡主命卒嵗容與¶
魏志鍾繇字元常為大理遷相國　文帝賜繇五熟釡¶
　銘曰於赫有魏作漢藩輔厥相惟鍾實幹心膂靖共¶
　夙夜匪遑安處百寮師師楷兹度矩　後遷太尉¶
　子毓字稚叔十四為散騎侍郎機捷談笑有父風¶
<pb:KR3k0026_WYG_002-10a>¶
　累遷御史中丞侍中廷尉　都督荆州¶
鍾會字士季繇之子為鎮西将軍都督關中　平巴蜀¶
　降姜維¶
晉書鍾雅字彦胄舉四行除汝陽令入為佐著作郎¶
　遷御史中丞直去繩違百寮皆憚之　遭蘇峻之難¶
　而雅匪石為心寒松比操¶
王渾妻鍾氏字琰數嵗能屬文博覧記籍　禮儀法度¶
　為中表所則¶
南史文學鍾嶸字仲偉好學有思理明周易　兩為記¶
<pb:KR3k0026_WYG_002-10b>¶
　室專掌文翰　兄岏字長丘為建康令　弟嶼字季¶
　望永嘉郡丞¶
唐鍾傳為鎮南節度使　廣明後州縣不鄉貢惟傳嵗¶
　薦士行鄉飲酒禮率官屬臨觀故士皆不逺千里走¶
　傳府少射獵醉遇虎與鬬虎搏其肩而傳持虎不置¶
　會人斬虎然後免既貴悔之戒諸子曰士處世尚智¶
　與謀勿効吾暴虎也¶
<pb:KR3k0026_WYG_002-11a>¶
¶
龍(十一)¶
¶
　姓纂曰尚書舜臣龍為納言子孫以王父字為氏又¶
　董父已姓賜氏豢龍氏龍且楚人為項羽将急就章¶
　龍未央亦楚人也¶
孟子龍子曰治地莫善於助莫不善於貢又曰不知足¶
　而為屨我知其不為蕢也¶
後漢龍伯髙名述京兆人為山都長　馬援嘗戒其兄¶
　子曰龍伯髙敦厚周慎口無擇言謙約節儉㢘公有¶
　威吾愛之重之願汝曹効之効伯髙不得猶為謹勅¶
<pb:KR3k0026_WYG_002-11b>¶
　之士所謂刻鵠不成尚類鶩者也光武由是擢拜零¶
　陵太守見馬援傳¶
五代龍敏字欲訥幽州永清人少仕州攝參軍劉守光¶
　亂敏避之滄州遂客於梁久不調敏素善馮道監軍¶
　張承業辟敏監軍巡官使掌奏記荘宗即位召拜司¶
　門員外郎為興唐尹事祖父以孝聞　累拜吏部侍¶
　郎　歴晉為太常卿使於吴越是時使吴越者見吴¶
<pb:KR3k0026_WYG_002-12a>¶
　越王皆下拜敏獨揖之遷工部侍郎¶
¶
終(十二)¶
¶
　姓纂曰陸終之後以王父字為氏¶
前漢終軍字子雲濟南人年十八遷為博士弟子太守¶
　聞其異材甚竒之與交結軍揖太守而去至長安上¶
　書武帝異其文拜為謁者　上白麟竒木之對　入¶
　關棄繻請受長纓羈南越王　年二十餘世謂之終¶
　童¶
<pb:KR3k0026_WYG_002-12b>¶
宫(十三)¶
¶
　姓纂曰虞大夫宫之竒之後唐殿中侍御史宫志惲¶
　居河東今河東有宫氏大厯兼侍御史宫頊或云恒¶
　州人¶
左傳晉荀息請假道於虞以伐虢公曰宫之竒存焉¶
　劉向新序曰晉獻公假道於虞以伐虢宫之竒諫曰¶
　唇亡則齒寒今日亡虢明日亡虞可謂忠臣之謀也¶
家語孔子曰獨居思仁公言言義一日三復白圭之玷¶
<pb:KR3k0026_WYG_002-13a>¶
　是宫縚之行也¶
¶
豐(十四)¶
¶
　姓纂曰左傳鄭穆公子豐之後以王父字為氏有豐¶
　施豐卷魯有豐㸃宋有豐衍¶
宋朝豐稷字相之明州鄞縣人也舉進士為穀城令稍¶
　擢監察御史裏行言王安禮不可知制誥及安禮遷¶
　翰林學士復力言之除著作佐郎遷吏部員外郎提¶
　㸃利州路刑獄哲宗即位徙成都府路召為工部員¶
　外郎遷殿中侍御史右司諌改國子司業起居舍人¶
<pb:KR3k0026_WYG_002-13b>¶
　太常少卿國子祭酒兼侍講拜刑部侍郎時苦雨雪¶
　稷上疏曰自二聖臨御以来朝廷清明何嘉禾未臻¶
　而沴氣期應豈應天之實未至事天之禮未備畏天¶
　之誠未孚與豈宫掖之臣有關預政事者與天道聰¶
　明茍無其事變不虛生願陛下昭聖徳畏天戒延問¶
　名臣總正萬事任賢責成而不受浸潤之譛恵民以¶
　實而不尚姑息之政言如春陽動如祥風六親和於¶
<pb:KR3k0026_WYG_002-14a>¶
　内百官和於朝萬民和於下則天地和應而災沴消¶
　矣以集賢院學士知潁州移江寧府召為吏部侍郎¶
　出知河南歴真定潁昌應天府湖州杭州徽宗即位¶
　以左諌議大夫召道除御史中丞稷對首論蔡京之¶
　罪京貶又論章惇誤國惇黜又言宣仁佐佑哲宗垂¶
　簾聴政退黜小人洎小人復用遂造誣謗今宜辨明¶
¶
又史官修神宗實録輒以王安石日録亂之今修¶
¶
　哲宗實録願擇史臣申飭成書又數上疏言近習之¶
　非會曾布由内侍進将拜相稷謂䑓屬曰盍共論之¶
<pb:KR3k0026_WYG_002-14b>¶
　遷工部尚書布遂相徙禮部以樞宻直學士知蘇州¶
　改越州蔡京相改寳文閣待制俄奪職知常州貶海¶
　州團練副使睦州安置移道州别駕台州居住又除¶
　移建州徙婺州提舉明道宫卒¶
¶
蒙(十五)¶
¶
　姓纂曰風俗通東蒙主以蒙山為氏¶
史記蒙恬齊人也大父蒙驁事秦昭王官至上卿後為¶
<pb:KR3k0026_WYG_002-15a>¶
　秦将驁子曰武武子曰恬恬弟曰毅恬嘗書獄典文¶
　學因家世得為秦将攻齊大破之拜為内史　恬威¶
　振匈奴始皇甚尊寵蒙氏信任賢之而親近蒙毅位¶
　至上卿出則驂乗入則御前恬外任事而毅常為内¶
　謀名為忠信故雖諸将相莫敢與之争焉¶
¶
東(十六)¶
¶
舜七友東不訾之後¶
¶
桐(十七)¶
¶
神仙傳桐君為廬著藥録白日昇仙¶
<pb:KR3k0026_WYG_002-15b>¶
¶
僮(十八)¶
¶
老僮之後或為僮氏山陽後漢有吴郡太守僮和¶
¶
弓(十九)¶
¶
魯大夫叔弓之後以王父字為氏漢有光禄勲弓祉也¶
　太原弓祉之後後魏有博陵太守弓翊曽孫逸唐陳¶
　倉令生羲之逹之羲之徳州刺史離石公生志和志¶
　弘志元彭祖　志弘陳州刺史生嗣宗祠部員外郎¶
<pb:KR3k0026_WYG_002-16a>¶
　嗣業洛州司馬　志元右金吾將軍相州刺史陽曲¶
　公　彭祖楊府長史蒲州刺史晉陽公生嗣初嗣説¶
　嗣初雍州司功¶
¶
躬(二十)¶
¶
何承天姓苑云人姓¶
¶
融(二十一)¶
¶
世本云祝融之後¶
¶
肜(二十二)¶
¶
本姓彤氏彤伯之後因避仇改姓肜今道士¶
<pb:KR3k0026_WYG_002-16b>¶
¶
中(二十三)¶
¶
何承天纂要云漢少府中京¶
¶
雄(二十四)¶
¶
舜七友雄陶之後　廣陵今揚州有雄氏¶
¶
戎(二十五)¶
¶
齊人戎夷之後盖戎子駒支之胤漢功臣有栁丘侯戎¶
　賜宣帝戎婕妤生中山哀王竟　扶風䖍州刺史戎¶
<pb:KR3k0026_WYG_002-17a>¶
　昱岐州人¶
¶
茙(二十六)¶
¶
　見姓苑春秋茙律　河南後魏書官氏志茙眷氏改¶
　為茙¶
¶
蟲(二十七)¶
¶
漢功臣曲成侯蟲進¶
¶
充(二十八)¶
¶
急就章漢有充申仙人充尚之後見洞傳¶
<pb:KR3k0026_WYG_002-17b>¶
通(二十九)¶
¶
巴大夫食采通州因氏焉¶
¶
紅(三十)¶
¶
楚元王交子紅侯劉富之後¶
¶
鴻(三十一)¶
¶
天鴻之後左傳衛有鴻聊魋¶
¶
公(三十二)¶
¶
左傳魯昭公子衍公為之後漢主爵都尉公儉¶
<pb:KR3k0026_WYG_002-18a>¶
¶
功(三十三)¶
¶
風俗通云晉大司功景子之後¶
¶
風(三十四)¶
¶
伏羲氏風姓之後風后黄帝輔臣¶
¶
&KR3534;(三十五)¶
¶
古風字纂要文云人姓¶
¶
嵩(三十六)¶
¶
史記有嵩極玄子¶
<pb:KR3k0026_WYG_002-18b>¶
酆(三十七)¶
¶
周文王第十七子酆侯之後以國為姓左傳酆舒有二¶
　雋才¶
¶
崇(三十八)¶
¶
夏殷時侯國也崇侯彪為文王所滅¶
¶
冬(三十九)¶
¶
前燕録慕容晃左司馬冬夀¶
¶
恭(四十)¶
¶
<pb:KR3k0026_WYG_002-19a>¶
殷末侯國周文王侵阮徂恭見之毛詩¶
¶
共(四十一)¶
¶
共工氏之後或云鄭共叔段之後今河内共城是其地¶
　左傳鄭有共仲魯有共劉¶
¶
彤(四十二)¶
¶
尚書彤伯周同姓為成王宗伯¶
¶
佟(四十三)¶
¶
遼西北燕有佟萬以文章知名¶
<pb:KR3k0026_WYG_002-19b>¶
雍(四十四)¶
¶
風俗通云周文王第十二子也雍伯之後以國為姓今¶
　或音雍州之雍鄭大夫有雍糺楚有雍子齊有雍廩¶
　宋有雍鉏漢什邡侯雍齒沛人也¶
¶
從(四十五)¶
¶
從東莞從音七松反漢将軍從公¶
¶
松(四十六)¶
¶
見姓苑¶
<pb:KR3k0026_WYG_002-20a>¶
¶
翁(四十七)¶
¶
漢有翁伯販脂而傾縣邑¶
唐翁承賛字文饒莆田人父巨隅嘗為榮陽府參軍承¶
　賛乾寧間登進士第繼擢宏詞　天祐初以右拾遺¶
　受詔冊王審知為琅琊王尋為右諌議大夫福建鹽¶
　鐵使後除門下侍郎同中書門下事於使閩時建陽¶
　别舊識僧亞齊詩云瀟瀟風雨建陽溪溪畔維舟見¶
　亞齊一軸新詩劍潭北十年舊識華山西吟魂惜向¶
　江村老空性元知世路迷應笑乗軺青瑣客此時無¶
<pb:KR3k0026_WYG_002-20b>¶
　暇聴猿啼　又詠槐詩云雨中妝㸃望中黄勾引蟬¶
　聲送夕陽憶得當年隨計吏馬蹄君忙¶
宋朝翁彦國字端朝建之崇安人也舉進士宣和初自六¶
　路發運召除户侍擢御史中丞以徽猷閣直學士知杭¶
　州　子蒙之以門廕入仕為衢之西安尉士夫稱其¶
　能復召對改秩終太府寺丞¶
翁績字徳功崇安人也該博能文躬踐履之學士負笈¶
<pb:KR3k0026_WYG_002-21a>¶
　從之逰者以百數誨之無倦率多成就建炎三年虜¶
　由馬家渡入建康統軍王&KR0645;擁兵先遁以尋駕為名¶
　突經縣境縣官民庶疑其剽刼生事皆竄匿山間績¶
　獨毅然迎&KR0645;諭以逆順邑賴以安尋盜發建陽績糾¶
　義甲擒斬殆盡廟堂録功状命之以官歴惠黄二州¶
　推幕繼宰桂陽之臨武以卒孫華字至實登乙未進¶
　士第¶
¶
容(四十八)¶
¶
帝王紀黄帝臣容成造厯舜舉八凱有仲容或云其後¶
<pb:KR3k0026_WYG_002-21b>¶
　以王父字為氏何承天姓苑云禮記容居吴人也¶
¶
庸(四十九)¶
¶
庸蜀殷時侯國周武王時来助伐紂子孫以國為氏漢¶
　有庸光又有膠東庸生¶
¶
重(五十)¶
¶
風俗通顓頊重黎之後少昊時南正重司天¶
　名賢氏族言行類稿卷二¶

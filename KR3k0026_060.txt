# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:10.389662
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷六十
<pb:KR3k0026_WYG_060-1a>¶
¶
卷六十¶
欽定四庫全書¶
　名賢氏族言行類稿卷六十¶
　　　　　　　　　　　　　宋　章定　撰¶
拾遺(千百九十)¶
¶
齊使田文聘楚楚王遺之象林登徒直送之不欲行許¶
　寳劒於公孫戍諫孟嘗君毋受公孫戍趨出孟嘗君¶
　召而反之曰子何足之髙志之揚也戍以實對孟嘗¶
　君乃書門版曰有能揚文之名止文之過私得寳於¶
　外者疾入諫司馬温公稱之¶
<pb:KR3k0026_WYG_060-1b>¶
漢樊英少有學行名著海内隱於壺山之陽州郡前後¶
　禮請不應公卿舉賢良方正有道皆不行安帝䇿書¶
　徵之不赴是嵗帝復偹禮徵英英固辭疾篤王逸素¶
　與英善因與其書多引古譬諭勸使就聘英順逸議¶
　而至及後應對無竒謀深䇿談者以為失望河南張¶
　楷與英俱徵謂英曰天下有二道出與處也吾前以¶
　子之出能輔是君也濟斯民也而子始且以不訾之¶
<pb:KR3k0026_WYG_060-2a>¶
¶
名賢氏族言行類稿¶
　身怒萬乗之主及其饗受爵禄又不聞匡救之術進¶
　退無所據矣司馬温公曰古之君子有道徳足以尊¶
　主智能足以庇民被褐懐玉深藏不市則王者當盡¶
　禮以致之屈體以下之虛心以訪之克己以從之然¶
　後能利澤施於四表功烈格於上下蓋取其道不取¶
　其人務其實不務其名也其或禮偹而不至意勤而¶
　不起則姑内自循省而不敢彊致其人曰豈吾徳之¶
　薄而不足慕乎政之亂而不可輔乎羣小在朝而不¶
　敢進乎誠心不至而憂其言之不用乎何賢者之不¶
<pb:KR3k0026_WYG_060-2b>¶
　我從也茍其徳已厚矣政已治矣羣小逺矣誠心至¶
　矣彼将叩關以自售又安有勤求而不至者哉若乃¶
　孝弟著於家庭行誼隆於鄉曲利不茍取仕不茍進¶
　潔已安分優游卒嵗雖不足以尊主庇民是亦清修¶
　之吉士也王者當褒優安養俾遂其志若孝昭之待¶
　韓福光武之遇周黨以勵亷耻美風俗斯亦可矣固¶
　不當如范升之詆毁又不可如張楷之責望也至於¶
<pb:KR3k0026_WYG_060-3a>¶
　飾修以邀譽釣竒以驚俗不食君禄而争屠沽之利¶
　不受小官而規卿相之位名與實反心與迹違斯乃¶
　華士少正卯之流其得免於聖王之誅幸矣尚何聘¶
　召之有哉¶
北史韋世康為荆州總管常有止足之志謂子弟曰禄¶
　豈須多防滿則退年不待暮有疾便休¶
唐裴行儉有知人之鑒初為吏部侍郎王勮蘇味道皆¶
　未知名行儉一見謂之曰二君後當掌銓衡僕有弱¶
　息願以為託是時勮弟勃與楊炯盧照鄰駱賔王皆¶
<pb:KR3k0026_WYG_060-3b>¶
　以文章有盛名李敬玄尤重之以為必顯逹行儉曰¶
　士之致逺者當先器識而後才藝勃等雖有文華而¶
　浮躁淺露豈饗爵禄之器耶楊子稍沈靜應至令長¶
　餘得令終幸矣既而勃渡海墮水炯終於盈川令照¶
　鄰惡疾不愈赴水死賔王反誅勮味道皆典選如行¶
　儉言¶
姚崇嘗謁告十餘日政事委積盧懐慎不能決惶恐入¶
<pb:KR3k0026_WYG_060-4a>¶
　謝於上上曰朕以天下事委姚崇以卿坐鎮雅俗耳¶
　崇既出須臾裁次俱盡顧謂紫㣲舍人齊澣曰余為¶
　相何如管晏澣曰管晏之法雖不能施於後猶能沒¶
　身公所為法隨復更之似不及也崇曰然則竟如何¶
　澣曰公可謂救時之相耳崇喜投筆曰救時之相豈¶
　易得乎¶
韓休數與蕭嵩争論上前面折嵩短上頗不悦嵩因乞¶
　骸骨上曰朕未厭卿卿何為遽去對曰臣蒙厚恩待¶
　罪宰相富貴已極及陛下未厭臣故臣得從容引去¶
<pb:KR3k0026_WYG_060-4b>¶
　若已厭臣臣首領且不保安能自遂¶
孫樵上言百姓男耕女織不自温飽而羣僧安坐華屋¶
　美衣精饌率以十戸不能養一僧武宗憤其然髪十¶
　七萬僧是天下百七十萬戸始得蘇息也陛下即位¶
　以來修復廢寺天下斧斤之聲至今不絶度僧幾復¶
　其舊矣陛下縱不能如武宗除積弊奈何興之於已¶
　廢乎願早降明詔僧未復者勿復寺未修者勿修庶¶
<pb:KR3k0026_WYG_060-5a>¶
　幾百姓猶得以息肩¶
顔真卿東坡先生曰古之任人無内外輕重之異故雖¶
　漢宣之急賢蕭望之之得君猶更出治民然後大用¶
　非獨以歴試人材亦所以維持四方均内外勢也唐¶
　開元天寳間重内輕外當時公卿名臣非以罪責不¶
　出守郡雖藩鎮帥守自以為不如寺監之寮佐故郡¶
　縣多不得人禄山之亂河北二十四郡一朝降賊獨¶
　有一顔真卿而明皇初不識也此重内輕外之弊不¶
　可不為鑒¶
<pb:KR3k0026_WYG_060-5b>¶
唐李夷簡彈楊慿貶臨賀尉親友無敢送者櫟陽尉徐¶
　晦獨至藍田與别太常卿權徳輿素與晦善謂之曰¶
　君送楊臨賀誠為厚矣毋乃為累乎對曰晦自布衣¶
　蒙楊公知奨今日逺謫豈得不與之别借如明公它¶
　日為䜛人所逐晦敢自同路人乎徳輿嗟歎稱之於¶
　朝後數日李夷簡奏為監察御史晦謝曰晦平生未¶
　嘗得望公顔色公何從而取之夷簡曰君不負楊臨¶
<pb:KR3k0026_WYG_060-6a>¶
　賀肯負國乎　惠州圖經曰君子素行乎患難能¶
　困其身而不能殞其名方東坡先生自英之惠自應¶
　之儋小人挫之惟恐不深而先生氣不少屈筆力益¶
　放無一毫不滿之意介於胸次孟子所謂浩然之氣¶
　充塞於天地之間先生一人而已　定頃度大庾嶺¶
　讀先生之詩有曰當日無人送臨賀至今有廟祀潮¶
　州今黄岡之雪堂惠州之白鶴故居昌化之草堂皆¶
　以先生為重過者雖野夫蠻蜑莫不起敬彼小人者¶
　姓名今復安在哉誌此世當有知者¶
<pb:KR3k0026_WYG_060-6b>¶
周墀為義成節度使辟韋澳為判官及為相謂澳曰力¶
　小任重何以相助澳曰願相公無權墀愕然不知所¶
　謂澳曰官賞刑罰與天下共其可否勿以己之愛憎¶
　喜怒移之天下自理何權之有墀深然之¶
崔安潜治蜀不詰盜人怪之安潜曰盜非所由通容則¶
　不能為令窮覈則應坐者衆搜捕則徒為煩擾乃出¶
　庫錢千五百緍分置三市置牓其上曰有能告捕一¶
<pb:KR3k0026_WYG_060-7a>¶
　盜賞錢五百緍盗不能獨為必有侣侣者告捕釋其¶
　罪賞同平人未幾有捕盜而至者盜不服曰汝與我¶
　同為盜十七年贓皆平分汝安能捕我與汝同死耳¶
　安潜曰汝既知吾有牓何不捕彼以來則彼應死汝¶
　受賞矣汝既為所先死復何辭立命給捕者錢使盗¶
　視之於是刑盜於市并滅其家於是諸盜與侣互相¶
　疑無地容足夜不及旦散逃出境境内遂無一人為¶
　盜安潜以蜀兵怯弱奏遣大将齎牒詣陳許諸州募¶
　壮士與蜀人相雜訓練用之得三千人分為三軍戴¶
<pb:KR3k0026_WYG_060-7b>¶
　黄㡌號黄頭軍又奏乞洪州弩手教蜀人用弩走丸¶
　而射之選得千人號神機弩營蜀兵由是浸彊¶
南唐柴再用救東洲方戰舟壊長稍浮之僅而得濟家¶
　人為之飯僧千人再用悉取其食以犒部兵曰士卒¶
　濟我僧何力焉¶
徐温母周氏将吏致祭為偶人髙數尺衣以羅錦温曰¶
　凡此皆出民力祭何施於此而焚之宜解以衣貧者¶
<pb:KR3k0026_WYG_060-8a>¶
馮道司馬温公曰道之為相歴五朝八姓若逆旅之視¶
　過客朝為仇敵暮為君臣易面變辭曽無愧怍大節¶
　如此雖有小善庸足稱乎君子有殺身成仁無求生¶
　害仁豈專以全身逺害為賢哉¶
唐六臣張文蔚等六一居士曰嗚呼始為朋黨之論者¶
　誰歟甚乎作俑者也真可謂不仁之人哉予嘗至繁¶
　城讀魏受禪碑見漢之羣臣稱魏功徳而大書深刻¶
　自列其名姓以夸耀於世又讀梁實録見文蔚等所¶
　為如此未嘗不為之流涕也夫以國予人而自夸耀¶
<pb:KR3k0026_WYG_060-8b>¶
　反遂袒之此非小人孰能為也漢唐之末舉其朝皆¶
　小人也而其君子者何在哉當漢之亡也先以朋黨¶
　禁錮天下賢人君子而立其朝者皆小人也然後漢¶
　從而亡及唐之亡也又先以朋黨盡殺朝廷之士而¶
　其餘存者皆庸懦不肖傾險之人也然後唐從而亡¶
　天欲空人之國而去其君子者必進朋黨之説欲孤¶
　人主之勢而蔽其耳目者必進朋黨之説欲奪人之¶
<pb:KR3k0026_WYG_060-9a>¶
　國而與人者必進朋黨之説夫為君子者故常寡過¶
　小人欲加之罪則有可誣者有不可誣者不能徧及¶
　也至欲舉天下之善求其類而盡去之唯指以為朋¶
　黨耳故其親戚故舊謂之朋黨可也交游執友謂之¶
　朋黨可也宦學相同謂之朋黨可也門生故吏謂之¶
　朋黨可也是數者皆其類也皆善人也故曰欲空人¶
　之國而去其君子者唯以朋黨罪之則無免者矣夫¶
　善善之相樂以其類同此自然之理也故聞善者必¶
　相稱譽必相稱譽則謂之朋黨得善者必相薦引必¶
<pb:KR3k0026_WYG_060-9b>¶
　相薦引則謂之朋黨使人聞善不敢稱則人主之耳¶
　不聞有善於下矣見善不敢薦則人主之目不得見¶
　善人矣善人日逺小人日進則為人主者悵悵然誰¶
　與之圖治安之計哉故曰欲孤人主之勢而蔽其耳¶
　目者必用朋黨之説也一君子存羣小人雖衆必有¶
　所忌而有所不敢為惟恐國而無君子然後小人得¶
　肆志於無所不為則漢魏唐梁之際是也故曰可奪¶
<pb:KR3k0026_WYG_060-10a>¶
　國而予人者由於國無君子空國而無君子由以朋¶
　黨而去之也¶
留從效仕閩為泉州指揮使連重遇殺王延羲立朱文¶
　進以黄紹頗為泉州刺史從效與其黨謀復王氏募¶
　敢死士陳洪進等夜踰城入刼庫兵擒紹頗斬之請¶
　王繼勲為刺史南唐攻陷建州從效執繼勲送於金¶
　陵李璟建泉州為清源軍授從效節度漳泉等州觀¶
　察使從效性勤儉知人疾苦好賔客談論古今常衣¶
　布素置公服於中門側出則衣之累封鄂國公至國¶
<pb:KR3k0026_WYG_060-10b>¶
　初上表稱藩遣使假道吴越入貢獻太祖厚賜之卒¶
　贈太尉靈州都督從效無子以兄從願之子紹錤紹¶
　鎡為子　從效六世孫正字仲至遊學於惠州守窮¶
　無愠色力學自克不事表暴邦人敬而愛之處士徐¶
　構實能觀人逆知其必貴妻以女因家焉繇鄉貢擢¶
　紹興三十年進士第授陽春尉敗秩授清海軍簽判¶
　帥龔茂良薦其材於朝知循州将行右丞相虞允文¶
<pb:KR3k0026_WYG_060-11a>¶
　與語以卿相器期之言於朝孝宗錫對契合留中不¶
　三嵗超遷至禮部尚書歴㑹稽章貢豫章全蜀四郡¶
　召還入西府以玉冊拜進少保封衛國公子恭丙端¶
　皆為尚書郎孫元英工部侍郎元剛起居舍人¶
宋朝余靖任諌官日上言朝廷畜養賢俊當如民家収¶
　積財貨平時先有營度至急乃得其用伏自去年以¶
　來陜西舉知州始用杜杞三司擇判官則又用杞京¶
　西多盗賊則又用杞今兹蠻人作叛則又用𣏌皆席¶
　未暇暖而即移之是使杜𣏌有奔命之勞朝廷有乏¶
<pb:KR3k0026_WYG_060-11b>¶
　賢之歎如斯事體良亦可惜臣親見杜𣏌言京西之¶
　政始有端緒而未盡施設今遽捨去不成績效此屢¶
　易官之患也伏惟廟堂之上當思天下有多少賢才¶
　可與共了天下事者廣為詢訪預作處置某人可了¶
　某職某人可當某路一旦緩急用之如指諸掌此乃¶
　是廟堂之䇿當有素定者也今二年之内講求賢俊¶
　只知有一杜𣏌何觀聽之不廣示天下之狹也設使¶
<pb:KR3k0026_WYG_060-12a>¶
　别路更有賊盗則将又移杜杞毋乃取笑四方乎毎¶
　見大臣謀事當平居無事時優㳺暇逸如不足憂者¶
　及一隅有警則倉惶移易如素不經心者然去年冬¶
　兩府大臣共選諸路轉運使田瑜為廣西轉運使梁¶
　戴為判官必謂才能出人合蠻徼纔動未見瑜等何¶
　如處置有甚利早已疑之此擇人之術不自信矣始¶
　若不知則不如易用只如近差王絲徃湖南安撫待¶
　其奏報不中事節乃知其人不可委仕知人不明為¶
　害不細伏望陛下敕諭兩府大臣廣思博採天下¶
<pb:KR3k0026_WYG_060-12b>¶
　賢才以應萬務無使臨事倉卒有乏才之歎則社稷¶
　之福古人有言曰霸王之主終不採将於徃賢求用¶
　於後哲自是識拔不明求之不至不可厚誣四海也¶
　(見長編)¶
馮躬厚崇寧四年京師西木塲火燔京城防守具以鉅¶
　億計辟廱録馮躬厚密語所親曰昔晉元康五年武¶
　庫火其後元海起平陽卒入河洛遂亂華夏唐天寳¶
<pb:KR3k0026_WYG_060-13a>¶
　十載武庫災後禄山以范陽叛卒入關陜兩河遂為¶
　盗區今兹火燔城守械器其兆大同可憂也此據馮¶
　躬厚行状躬厚南劒州人蔡京甥也¶
徐詡字元美建之浦城人散翁徐彭年之子也紹興間¶
　第進士嘗監㩁貨務參政李彦頴薦之召見上稱之¶
　曰知卿進退不事請謁即日除監察御史出憲廣西¶
　移湖北成都利路又改成都轉運知遂寧府除直徽¶
　猷閣移温陵道改漕江東以卒所至之政必先學校¶
　嘗捐公錢七千餘緍市田一百六十畆以廪成都之¶
<pb:KR3k0026_WYG_060-13b>¶
　府學且篤於宗親周卹中表葬死者之無歸營孤女¶
　之未嫁唯嗜學尤邃於經熟於左氏春秋資治通鑑¶
　有詩文奏議經解八千卷號曰東野居士集子達前¶
　為司農寺簿誠齋楊萬里銘其墓曰頏頏徐公軍杭¶
　而逆風曰予其通方輪而九曲曰予其速惟金玉爾¶
　身皭然不塵以對於古人¶
陳堯臣婺州人善丹青精人倫宣和間嘗以畫學正擢¶
<pb:KR3k0026_WYG_060-14a>¶
　水部郎假尚書使遼繪天祚像以歸并圖道中所歴¶
　山川險易以上上大喜除右司諫繼遷侍御史焉¶
　此揮塵録所載與長編小異¶
李成字咸熈營丘人也五代末以詩酒遊公卿間善摹¶
　冩山川至得意處殆非筆墨所成人欲求者先為置¶
　酒酒酣落筆煙雲萬状世傳以為寳子覺仕太宗時¶
　歴國子博士覺子宥仕至諫議大夫知制誥¶
唐郇王禕十二世孫濤為五代漢相本朝以兵部尚書¶
　莒國公致仕至子承休　承休子仲容為戸侍仲寳¶
<pb:KR3k0026_WYG_060-14b>¶
　贈宮保至三子景圭景山景亮　景山子昭玘字成¶
　季元祐間為右史自號樂静居士成季與猶子漢老¶
　皆居温陵漢老子紀生子聞是戸部侍郎秦少游為¶
　李公撰行状云逺祖濤少仕湖南一子留江南公其¶
　裔孫也所以今為南康人世號山房李氏濤之弟潮¶
　仕石晉為内相後仕契丹亦顯漢老弟唐老建炎初¶
　守越亦隨烏珠北去仕宦有聲¶
<pb:KR3k0026_WYG_060-15a>¶
南渡髙宗中興之初蜀中有大族犯御名之嫌者而¶
　遊宦參差不齊倉卒之間各易其姓仍其字而更其¶
　音者勾濤是也加金字者鈎光祖是也加絲字者絇¶
　紡是也加草頭者苟諶是也改為句者句思是也増¶
　而為勾龍者如淵是也繇是析為數家累世之後昬¶
　婣将不復别文潞公自云敬暉之後以在國初不習¶
　祖諱而改今有茍氏子孫與文氏所云相同盖本一¶
　族¶
李定字仲求洪州人晏元獻公之甥欲預賽神㑹而蘇¶
<pb:KR3k0026_WYG_060-15b>¶
　子美以其俗子拒之致興大獄梅聖俞謂一客不得¶
　食覆鼎傷衆賔者也其孫即俞老彭以詩名列江西¶
　派中又李定字資深揚州人元豐御史中丞其孫方¶
　叔正民兄弟皆顯名一時又李定嘉祐治平以來以¶
　風采聞嘗遍歴天下諸路計度轉運使官制未行老¶
　於正卿乃敦老如岡之祖蓋濟南人也同姓名者凡¶
　三人世亦多指而為一不可不辨(李豸陽翟人東坡先生門下士亦字)¶
<pb:KR3k0026_WYG_060-16a>¶
　(方叔兩方叔俱以文鳴)廣陵君云李資深墓碑吕惠卿撰蔡卞¶
　書章子厚篆蓋¶
韓持國宋元憲薦賜第入館嘉祐中與司馬文正吕正¶
　獻王荆公號為四友元祐初為政府後坐棄地入黨¶
　籍謫居均州遇赦復官以朝議大夫致仕年八十四¶
　以卒元龍元吉即其後也¶
李邯鄲命諸子名世人難曉後見孫長文云邯鄲之長¶
　子夀朋取三夀作朋之義次子復圭本三復白圭幼¶
　子徳芻以三徳苾芻其指如此宜乎人所不解也¶
<pb:KR3k0026_WYG_060-16b>¶
林仲平槩仁宗朝耆儒也二子希旦邵顔早擅克家之¶
　業仲平沒有二㓜子尚在襁褓未名既長兩兄迺析¶
　其名示不忘父訓曰希曰旦邵曰顔後皆為聞人¶
靖康中蔡元長父子既敗言者攻之發其姦惡不遺餘¶
　力李泰發時為侍御史獨不露章且勸勿為太甚坐¶
　是責監汀州酒税謝表云當垂涕止彎弓之射人以¶
　為狂然臨危多下石之徒臣則不敢士大夫多稱之¶
<pb:KR3k0026_WYG_060-17a>¶
右九事見之揮塵録　李泰發參政未見傳揮塵¶
¶
¶
所載止此一事¶
¶
昌黎諸序¶
送陸參¶
　陸君之道行乎朝廷則天下望其賜刺一州則專而¶
　不能或謂先一州而後天下豈吾君與吾相之心哉¶
送孟東野¶
　物不得其平則鳴　擇其善鳴者而假之鳴¶
送許志雍¶
<pb:KR3k0026_WYG_060-17b>¶
　財已竭而歛不休人已窮而賦愈急其不去為盗也¶
　亦幸矣¶
上巳日燕太學聴彈琴武公作歌詩以美之¶
　有一儒生魁然其形抱琴而來歴階而升坐於罇俎¶
　之南鼓有虞氏之南風賡之以文王宣父之操優㳺¶
　夷愉廣厚髙明追三代之遺音想舞雩之詠歎及暮¶
　而退皆充然若有所得也¶
<pb:KR3k0026_WYG_060-18a>¶
送齊皥下第¶
　吾觀於人有不得志則非其上者衆矣亦莫計其身¶
　之短長也若齊生者既不得志矣而曰我未至也不¶
　以閔於有司其不亦鮮乎哉吾用是知齊生後日誠¶
　良有司也能復古者也公無私者也知命不惑者也¶
送陳宻¶
　子誦其文則思其義習其儀則行其道則将謂子君¶
　子也爵禄之來也不可辭矣科寧有利不利耶¶
送李愿歸盤谷¶
<pb:KR3k0026_WYG_060-18b>¶
　東坡云文忠公言唐無文章唯送李愿歸盤谷序一¶
　篇¶
送牛堪登第¶
　由是而觀之若堪之用心其至於大官也不為幸矣¶
送董邵南¶
　燕趙古稱多感慨悲歌之士董生舉進士連不得志¶
　於有司懐抱利器鬱鬱適兹土吾知其必有合也¶
<pb:KR3k0026_WYG_060-19a>¶
　董生勉乎哉¶
贈崔復州¶
　崔君為復州其連帥則于公愈以為崔君之仁足以¶
　蘇復人于公之賢足以庸崔君有刺史之榮而無其¶
　難為者将在於此乎¶
贈張童子¶
　愈将進童子於道使人謂童子求益者非欲速成者¶
送楊儀之¶
　知其客可以信其主者宣州也知其主可以信其客¶
<pb:KR3k0026_WYG_060-19b>¶
　者湖南也¶
送何堅¶
　何與韓同姓為近　堅歸吾将賀其見鳯而聞其鳴¶
　也¶
送王含¶
　惜乎吾力不能振之而其言不見信於世也於其行¶
　姑與之飲酒¶
<pb:KR3k0026_WYG_060-20a>¶
送孟琯¶
　善雖不吾與吾将强而附不善雖不吾惡吾将强而¶
　拒¶
送陳彤¶
　始吾見之頎然其長薫然其和吾目其貌耳其言因¶
　以得其為人及其乆也果若不可及¶
送王塤¶
　故求觀聖人之道者必自孟子始今塤之所由既幾¶
　於知道如又得其船與檝知沿而必知止嗚呼其可¶
<pb:KR3k0026_WYG_060-20b>¶
　量也哉¶
裴均楊慿唱和詩序¶
　存志乎詩書寓辭乎詠歌　鏗鏘發金石幽渺感鬼¶
　神信所謂材全而能鉅者也¶
送幽州李端公¶
　國家失太平於今六十年矣夫十日十二子相配數¶
　窮六十其将復平平必自幽州始¶
<pb:KR3k0026_WYG_060-21a>¶
送區冊¶
　有區生者誓言相好自南海拏舟而來升自賔階儀¶
　冠甚偉坐與之語文義卓然荘周云逃空虛者聞人¶
　足音跫然而喜矣况如斯人者豈易得哉¶
送殷侑使回鶻¶
　今人適數百里出門惘惘有離别可憐之色持被入¶
　直三省丁寧顧婢子語刺刺不能休今子使萬里外¶
　國獨無幾㣲出於言面豈不真知輕重大丈夫哉¶
送楊巨源¶
<pb:KR3k0026_WYG_060-21b>¶
　予遇病不能出不知楊侯去時城門外送者幾人車¶
　幾兩馬幾匹道旁觀者亦有歎息知其為賢與否¶
送權秀才¶
　宫商相宣金石諧和寂寥乎短章舂容乎大篇¶
送李正字¶
　離十三年幸而集處得燕而舉一觴相屬此天也非¶
　人力也¶
<pb:KR3k0026_WYG_060-22a>¶
石洪已附本傳¶
温造¶
　韓昌黎送之序云烏公鎮河陽之三月以石生為才¶
　以禮為羅羅而致之幕下未數月也以温生為才於¶
　是以石生為媒以禮為羅又羅而致之幕下東都雖¶
　信多才士朝取一人焉拔其尤暮取一人焉拔其尤¶
　相為天子得人於朝廷将為天子得文武士於幕下¶
　求内外無治不可得也愈縻於兹不能引去資二生¶
　以待老今皆為有力者奪之其何能無介然於懐耶¶
<pb:KR3k0026_WYG_060-22b>¶
送鄭權¶
　若嶺南帥得人則一邊盡治不相冦盗賊殺無風魚¶
　之災水旱厲毒之患故選帥常重於他鎮非有文武¶
　威風知大體可畏信者則不幸徃徃有事　可謂貴¶
　而能貧為仁者不富之效也¶
送韓約歸治所¶
　今天子方舉羣䇿以収太平之功寧使士有不盡用¶
<pb:KR3k0026_WYG_060-23a>¶
　之歎懐竒見而不得施設也¶
送鄭涵¶
　三為屬吏經時五年觀道徳於前後聴教誨於左右¶
　可謂親薫而炙之矣其髙大逺宻者不敢隱度論也¶
　其勤已而務博施以己之有欲人之能不知古君子¶
　何如耳¶
韋處厚詩序¶
　得利則躍躍以喜不得利則戚戚以泣若不可生者¶
　儒者之於患難茍非其自取之其拒而不受於懐也¶
<pb:KR3k0026_WYG_060-23b>¶
　若築河堤以障屋霤其容而消之也若水之於海氷¶
　之於夏日其翫而忘之以文辭也若奏金石以破蟋¶
　蟀之鳴蟲飛之聲况一不快於考功盛山一岀入息¶
　之間哉韋侯所為詩方且以入溪谷上巖石追逐雲¶
　月不足日為事讀而詠歌之令人欲棄百事徃而與¶
　之㳺不知其出於巴東以屬朐䏰也¶
　名賢氏族言行類稿卷六十¶
<pb:KR3k0026_WYG_060-24a>¶


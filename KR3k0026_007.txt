# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.874050
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷七
<pb:KR3k0026_WYG_007-1a>¶
¶
卷七¶
欽定四庫全書¶
　名賢氏族言行類稿卷七¶
　　　　　　　　　　　　　宋　章定　撰¶
蘇(百四十六)¶
¶
　姓纂顓頊祝融之後陸終生昆吾封蘇鄴西蘇城是¶
　也蘇忿生為周司寇居河内也　扶風武功漢蘇建¶
　自河内徙扶風平陵¶
左傳莊公十九年蘇子奉子頽奔衛冬立子頹¶
尚書立政周公若曰太史司冦蘇公式敬爾由獄以長¶
<pb:KR3k0026_WYG_007-1b>¶
　我王國(忿生為武王司冦封蘇)¶
史記蘇秦東周雒陽人説六國合從佩六國相印　秦¶
　之弟曰代代弟曰厲　太史公曰蘇秦兄弟三人皆¶
　游説諸侯以顯名其術長於權變¶
新序曰鄒陽上書曰蘓秦相燕燕人惡之於燕王燕王¶
　按劒而怒何則臣主剖心析肝相信豈移於予辭哉¶
前漢蘇建杜陵人以校尉從衛青有功為平陵侯　後¶
<pb:KR3k0026_WYG_007-2a>¶
　為游擊將軍出朔方為右將軍出定襄　後為代郡¶
　太守卒　子武¶
蘇武字子卿　不降匈奴　齧雪咽旃　杖漢節牧羊¶
¶
留匈奴十九歳及還拜為典屬國　甘露元年上¶
¶
　思股肱之美乃圖畫其形於麒麟閣¶
揚子張騫蘓武之奉使也執節没身不屈王命雖古¶
　之膚使其猶劣諸¶
後漢蘇竟字伯况拜代郡太守遷侍中¶
蘇章字孺文為冀州刺史故人為清河太守行部按其¶
<pb:KR3k0026_WYG_007-2b>¶
　姦贓乃請太守為設酒肴陳平生之好甚歡太守喜¶
　曰人皆有一天我獨有二天章曰今夕蘇孺文與故¶
　人飲者私恩也明日冀州刺史按事者公法也遂舉¶
　正其罪州境望風畏肅¶
蘇不韋字公先　父謙為李暠掠死獄中不韋仰天嘆¶
　曰伍子胥獨何人也乃驅到魏郡掘其父冢斷頭以¶
　祭父墳¶
<pb:KR3k0026_WYG_007-3a>¶
儒林蘇順字孝山和帝時以才學見稱　好養生術隠¶
　處求道晩拜郎中¶
魏志蘇則字文師為酒泉太守轉安定武都所在有威¶
　名徙為金城太守撫循甚謹流民皆歸得數千家親¶
　自教民耕種歳大豐收¶
竇滔妻蘇氏名蕙字若蘭善屬文滔為秦州刺史被徙¶
　流沙蘇氏思之織錦為迴文詩以贈滔名璇璣圖宛¶
　轉循環以讀之詞甚悽惋¶
南史蘇侃字休烈仕齊為黄門郎領射聲校尉　高帝¶
<pb:KR3k0026_WYG_007-3b>¶
　任以心膂¶
北史蘇綽字令綽累世二千石綽有王佐才對周文指¶
　揮陳帝王之道周文不覺膝之前席曰綽真竒士即¶
　拜行臺左丞參典機密　常以天下為己任博求賢¶
　俊共弘政道¶
蘇威字無畏綽之子仕隋累遷刑部尚書政刑大小無¶
　不籌之¶
<pb:KR3k0026_WYG_007-4a>¶
蘇䕫字伯尼威之子博覽羣言尤以鍾律自命隋詔天¶
　下舉達禮樂源者晉王昭舉䕫帝曰惟此一人稱吾¶
　所舉後拜鴻臚少卿¶
蘇亮字景順綽從兄亮與弟湛皆著名西土一家舉三¶
　秀才　在魏除中書監領著作修國史　薦達後進¶
　常如不及一年或至三遷官僉曰才至不怪其速¶
蘇孝慈仕隋轉工部尚書表請公卿以不給職田　為¶
　折州刺史洪州總管俱有惠政(蘇威䕫孝慈隋書皆有傳)¶
循吏蘇淑字仲和除樂陵内使在郡綏撫甚有人譽歴¶
<pb:KR3k0026_WYG_007-4b>¶
　滎陽中山二郡太守清心愛下為吏人所思　稱為¶
　良二千石¶
循吏蘇瓊字珍之為清河太守姦盜止息畜牧不收云¶
　但存府君鄰郡富家將財物寄置界内以避盜¶
唐蘇世長京兆人十歳上書周武帝異其幼問讀何書¶
　對曰治孝經論語帝曰何言可道荅曰為國者不敢¶
　侮於鰥寡為政以徳帝曰善　高祖興授玉山屯監¶
<pb:KR3k0026_WYG_007-5a>¶
¶
與語平生調之曰卿自謂佞邪直邪對曰愚且直¶
¶
　後拜諌議大夫　從獵涇陽大獲帝詫左右曰今日¶
　畋樂乎世長曰陛下廢萬幾事游獵未為樂也帝笑¶
　曰狂態發邪對曰為臣計則狂為陛下計則忠　侍¶
　宴披香殿酒酣進曰此煬帝作邪帝曰卿好諌似直¶
　然詐也此殿我所營乃詭云煬帝邪對曰臣但見傾¶
　宫瑤臺非受命聖人所為者今乃即隋之宫加雕飾¶
　焉欲易其亂得乎帝咨重其言¶
蘇良嗣世長子垂拱初拜納言裴匪躬案諸苑建言鬻¶
<pb:KR3k0026_WYG_007-5b>¶
　果蔬儲利佐上供良嗣曰未聞天子賣果蔬與人爭¶
　利遂止¶
蘇弁字元容良嗣從孫擢進士累倉部郎中判度支案¶
　裴延齡死帝召弁見延英賜紫衣金魚副知度支事¶
　位郎中上度支有副自弁始　通學術吏事精明承¶
　延齡後平賦緩役人賴其寛　聚書二萬卷手自讎¶
　定時稱與秘府埓¶
<pb:KR3k0026_WYG_007-6a>¶
蘇烈字定方冀州人驍悍有氣決年十五從父戰數先¶
　登陷陣貞觀初從李靖襲頡利於磧口遷左衛中郎¶
　將與程名振使高麗拜右屯衛將軍　擢定方伊麗¶
　道行軍大總管復征賀魯縛賀魯以還由是修亭障¶
　列蹊隧定疆畛唐之州縣極西海矣高宗臨軒定方¶
　戎服奉賀魯以獻䇿功拜邢國公　㑹都曼諸胡刼¶
　所部三國復叛詔定方為安撫大使選精卒襲之遂¶
　面縛降俘獻於乾陽殿　嶺以西遂定　出為神丘¶
　道大總管率師討百濟俘義慈隆泰等獻東都定方¶
<pb:KR3k0026_WYG_007-6b>¶
　所滅三國皆生執其王¶
蘇安恒冀州人博學尤明周官春秋左氏學　武后末¶
　年太子雖還東宫政事一不與安恒投匭上書云云¶
　書奏后雖猜克不能無感召見賜食遣之¶
蘇味道趙州人九嵗能屬辭與李嶠以文翰顯時號蘇¶
　李逮冠州舉進士第　裴居道倩味道作章攬筆而¶
　具閒徹清宻當時盛傳　練臺閣故事善占奏¶
<pb:KR3k0026_WYG_007-7a>¶
蘇瓌字昌容雍州人擢進士第居母喪哀毁加人張大¶
　安表舉孝悌歴朗歙二州刺史時來俊臣貶州參軍¶
　人懼復用多致書獨瓌不致書　轉揚州大都督長¶
　史州多名珍前長史貲取鉅萬瓌單身襆被自持¶
　入為尚書右丞明曉法令多識臺省舊章一朝格式¶
　皆所刪定拜尚書右僕射同中書門下三品進封許¶
　國公時大臣初拜官獻食天子曰燒尾瓌獨不進曰¶
　臣不稱職不敢燒尾進左僕射瓌治州考課嘗最為¶
　相陳當世利病甚多¶
<pb:KR3k0026_WYG_007-7b>¶
蘇頲字廷碩瓌之子弱敏悟一覽至千言輙覆誦第進¶
　士武后封嵩高舉賢良方正異等馬載曰古稱一日¶
　千里蘇生是已　遷監察御史　拜中書舍人時瓌¶
　同在禁苑朝廷榮之　玄宗平内難書詔填委獨頲¶
　在太極後閣口所占授功狀百緒輕重無所差李嶠¶
　曰舍人思若涌泉無所不及　起為工部侍郎辭不¶
　拜帝問宰相有自工部侍郎得中書侍郎乎對曰陛¶
<pb:KR3k0026_WYG_007-8a>¶
　下用賢何資之計乃詔以頲為中書侍郎陸象先殁¶
　紫微侍郎未嘗補朕思其人無易卿者頲頓首謝明¶
　日加知制誥給政事食給食自頲始　時李乂掌書¶
　命帝曰前世李嶠蘇味道文擅當時號蘇李及朕得¶
　頲與乂何愧前人　與張説以文章顯稱望略等故¶
　時號燕許大手筆帝愛其文曰卿所為文章朕當留¶
　中李徳裕著論曰近世詔誥惟題叙事外自為文章¶
　云¶
蘇珦雍州人中明經第調鄠尉時李美琰為長史多訟¶
<pb:KR3k0026_WYG_007-8b>¶
　珦裁決明辨自是無訴者美琰異之顧㕔事曰此公¶
　坐也¶
蘇晉珦之子數歳知為文作八封論房穎叔王紹宗歎¶
　曰後來之王粲也舉進士及大禮科皆上第　先天¶
　中為中書舍人玄宗監國所下制命多晉及賈曽藁¶
　定數獻讜言　遷吏部時宋璟兼尚書事晉與齊澣¶
　更典二都選既糊名校判而晉獨事賞拔當時譽之¶
<pb:KR3k0026_WYG_007-9a>¶
五代蘇逢吉京兆長安人也漢高祖鎮河東父悦為高¶
　祖從事逢吉常代悦作奏記高祖以為節度判官高¶
　祖建號拜逢吉中書侍郎同中書門下平章事是時¶
　制度草創朝廷大事皆出逢吉¶
宋朝蘇易簡字太簡梓州銅山人也少好學風度凝粹¶
　弱冠舉進士後為翰林學士淳化中充承旨易簡多¶
　振舉翰林故事　太宗為飛白書院額曰玉堂及以¶
　詩賜之太宗曰此永為翰林中一美事易簡曰自有¶
　翰林未有如今日之榮也太宗又草書宋玉大言賦¶
<pb:KR3k0026_WYG_007-9b>¶
　賜易簡易簡因擬賦以獻　他日易簡當禁直以水¶
　試欹器太宗密聞之因晩朝從容問曰聞卿所玩非¶
　欹器耶易簡曰然乃進曰日中則昃月滿則虧器盈¶
　則覆物盛則衰願陛下持盈守盛念終始固萬世之¶
　基業則天下幸甚遷給事中參知政事　易簡之執¶
　政也太宗召其母薛氏入禁中賜寶冠霞帔命坐問¶
　曰何以教子對曰幼則束以禮義長則訓以詩書太¶
<pb:KR3k0026_WYG_007-10a>¶
　宗歎曰孟母也賜白金千兩　易簡性嗜酒太宗嘗¶
　以詩戒之在翰林入直雖不敢飲在私第未嘗不醉¶
　及其死太宗曰易簡果以酒敗可惜也¶
蘇紳字儀甫泉州晉江人也舉進士又舉賢良方正入¶
　等遷祠部員外郎直史館為開封府官三司鹽鐵判¶
　官仁宗以天異地震方春而雷下詔求直言紳上䟽¶
　又陳八事仁宗嘉納之　除史館修撰知制誥翰林¶
　學士知河陽徙河中府　子頌¶
蘇頌字子容紳之子也舉進士為南京留守推官杜衍¶
<pb:KR3k0026_WYG_007-10b>¶
　老居睢陽一見深器之為館職者九載餘神宗在藩¶
　邸已聞其名即位擢知制誥至哲宗元祐中自翰林¶
　承旨除尚書右丞越二年拜相又一年罷觀文殿大¶
　學士集禧觀使其為相務在奉行故事使有司奉法¶
　遵職執事最能授任杜絶僥倖之原深戒疆塲之臣¶
　邀功生事於書無所不讀　子攜官徽猷閣待制汪¶
　彦章尚銘其墓蘇權登第今為福州教官頌之後也¶
<pb:KR3k0026_WYG_007-11a>¶
蘇洵字明允眉州眉山人也屢舉進士賢良不中至和¶
　嘉祐間與其二子軾轍至京師歐陽修得洵書二十¶
　篇大愛其文辭以為賈誼劉向不過也以其書獻諸¶
　朝名動京師而蘇氏文章遂擅天下一時學者皆尊¶
　其賢學其文以為師法以其父子俱知名號為老蘇¶
　修既上書得召試而洵不就除試校書郎　有文集¶
　二十卷諡法三卷洵晩而好易曰易之道深矣汨而¶
　不明者諸儒以附㑹之説亂之也去之則聖人之旨¶
　見矣作易傳書未及成而卒英宗聞而哀之特贈光¶
<pb:KR3k0026_WYG_007-11b>¶
　祿寺丞　張安道為墓表云王安石名始盛或勸先¶
　生與之先生曰吾知其人矣是不近人情者鮮不¶
　為天下患作辨姦論先生殁三年其言乃信¶
蘇軾字子瞻軾生十年而洵遊學四方母程氏親授以¶
　書比冠學通經史屬文日數千言歐陽修試禮部得¶
　軾論欲以冠多士疑曽鞏所為鞏修門下士也乃置¶
　第二遂中乙科修復以直言薦之制䇿入三等　英¶
<pb:KR3k0026_WYG_007-12a>¶
　宗在藩聞軾名欲以唐故事召入翰林宰相韓琦曰¶
　蘇軾之才遠大之器也天下之士莫不畏慕降伏皆¶
　欲其進用然不若朝廷培養之而後用也　神宗召¶
　見問何以助朕軾曰陛下求治太急聽言太廣進人¶
　太鋭願陛下安靜以應之神宗悚然嘉納出倅杭州¶
　知宻州徐州徙湖州以臺臣有言逮赴臺獄安置黄¶
　州築室於東坡因自號居士移汝州　哲宗即¶
　位起知登州召為禮部郎除右史遷中書舍人尋遷¶
　翰林學士兼侍讀軾嘗鏁宿禁中中使宣召入對便¶
<pb:KR3k0026_WYG_007-12b>¶
　殿宣仁后問曰卿前年為何官曰臣前年為汝州團¶
　練使今為何官曰臣今待罪翰林學士曰何以遽至¶
　此軾曰遭遇太皇太后皇帝陛下宣仁曰非也軾曰¶
　豈大臣論薦乎宣仁曰亦非也軾驚曰臣雖無狀不¶
　敢自他途以進宣仁曰此乃先帝之意也先帝每誦¶
　卿文章必嘆曰竒才竒才但未及進用上僊耳軾不¶
　覺哭失聲宣仁與哲宗亦泣左右皆感涕也已而命¶
<pb:KR3k0026_WYG_007-13a>¶
　坐賜茶徹御前金蓮燭送歸院　請外以龍圖閣學¶
　士知杭州軾治杭有徳於民民為立祠召為翰林學¶
　士承旨兼侍讀復請外乃以龍圖閣學士知潁州徙¶
　揚俄以兵部尚書召還兼侍讀　宣后崩哲宗親政¶
　乞補外以二學士知定州軾治定嚴軍政繕修營房¶
　禁止飲博軍中衣食稍足乃部勒以戰法衆皆畏服¶
¶
紹聖初御史論譏斥先朝惠州安置移昌化軍¶
¶
　徽宗即位提舉玉局觀尋致仕卒於常州　軾與弟¶
　轍皆師洵為文幼而好書老而不倦為人篤於孝友¶
<pb:KR3k0026_WYG_007-13b>¶
　輕財好施奬善詆惡葢其天性子邁迨過俱善為文¶
¶
邁仕不顯　迨靖康初為駕部郎　過終定州倅¶
¶
¶
邁子符紹興間為禮部尚書　符子山紹熙間為¶
¶
　司農少卿　嶠乾道間為給事中　峴淳熙間為太¶
　府卿今判院䂞皆先生之孫也¶
蘇轍字子由與兄軾同舉進士又同舉直言轍因所問¶
　極言得失考官胡宿請黜之仁宗曰以直言召人而¶
<pb:KR3k0026_WYG_007-14a>¶
　以直言棄之天下謂我何除商州推官後以著佐從¶
　張文定辟為南京學官子瞻下御史獄上疏乞納官¶
　贖罪責監筠州酒元祐初召為校書郎除右司諌劾¶
　吕惠卿之罪除起居郎中書舍人遷户部侍郎拜翰¶
　林學士權吏部尚書使契丹還為御史中丞自元祐¶
　革新庶政至是五年矣一時人心已定惟元豐舊黨¶
　猶在近臣患之欲引用以平宿怨謂之調停轍奏䟽¶
　曰親君子遠小人則主尊君子任小人則主¶
　憂國殆此理之必然未聞以小人在外憂其不悦而¶
<pb:KR3k0026_WYG_007-14b>¶
　引之於内以自遺患也惟陛下斷自聖心不為流言¶
　所惑毋使小人一進後有噬臍之悔則天下幸甚宣¶
　仁后覽奏謂宰執曰蘇轍疑吾君臣兼用邪正其言¶
　極中理除尚書右丞遷門下侍郎後連謫循雷二州¶
¶
元符末復太中大夫宫觀築室于許號潁濱遺老¶
¶
¶
政和末薨年八十　子遲适遜　遲紹興間為工¶
¶
　部侍郎　簡籕諤詡林麓森皆諸孫也¶
<pb:KR3k0026_WYG_007-15a>¶
蘇緘字宜又泉州晉江人也舉進士為南海簿廣州領¶
　市舶司每海商至選官閲實貲貨其商酋皆州里右姓¶
　至則凌轢官府以客禮見主者緘以選往有大商樊¶
　氏入見遽升階就榻緘捕繫杖之樊氏訴于州州將¶
　召緘責以專決罰緘曰主簿雖卑邑官也舶商雖富¶
　部民也部民有罪而邑官杖之安得為專州將慰諭¶
　遣之累遷祕書丞知英州儂智高反圍廣州緘蒐部¶
　兵募壯勇合數千人赴難以功换供備庫副使¶
蘇舜欽字子美易簡之孫耆之子也舉進士稍遷大理¶
<pb:KR3k0026_WYG_007-15b>¶
　寺丞為人倜儻不羈尤長於古文歌詩行草士大夫¶
　收之以為墨寶舜欽數上書言朝廷之事范仲淹薦¶
　其才得集賢校理監進奏院用故紙祠神㑹賓客為¶
　御史所糾坐除名舜欽既廢居蘇州買水石作滄浪¶
　亭以自適後二年得湖州長史以卒初杜衍愛舜欽¶
　之才以女妻之¶
蘇元老字在廷軾從孫也軾謫居海上數以書往來軾¶
<pb:KR3k0026_WYG_007-16a>¶
　喜其為學有功其季叔祖轍頗愛奬之黄庭堅見而¶
　竒之曰此蘇氏之秀也舉進士歴官司農衛尉太常¶
　少卿言者謂元老蘇軾從孫且曰元祐邪説不宜位¶
　朝廷罷為提㸃明道宫元老歎曰昔顔子附驥尾而¶
　名顯元老以家世學術坐累豈不榮哉¶
¶
呉(百四十七)¶
¶
　姓纂周太王子泰伯仲雍封呉後為越所滅子孫以¶
　國為氏季札之後居齊魯間¶
吳季子名札吳子夀夢之少子出聘魯請觀周樂　見¶
<pb:KR3k0026_WYG_007-16b>¶
　子産如舊相識¶
史記呉起衛人好用兵司馬穰苴不能過　魏文侯以¶
　為將與士卒分勞苦卒有病疽者起為吮之復為西¶
　河太守　去為楚相南平百越北并陳蔡却三晉西¶
　伐秦諸侯患之　説苑魏文侯浮西河曰美哉山河¶
　之固此魏國之寶也呉起曰在徳不在險¶
前漢呉芮秦時番陽令甚得江湖間心號曰番君¶
<pb:KR3k0026_WYG_007-17a>¶
後漢呉漢字子彦南陽宛人為人質厚少文造次不能¶
　以辭自達　隠若一敵國　及將朝廷斤斤謹質形¶
　於體貌勇鷙有智謀諸將鮮能及者拜大司馬封廣¶
　平侯¶
呉良字大儀躬儉安貧白首一節顯宗以為議郎¶
呉祐字季英陳留人嘗諌其父父撫其首曰呉氏世不¶
　乏季子也(季札也)　舉孝廉遷膠東侯相民有爭訟者¶
　輒閉閤自責然後斷其訟以道譬之自是爭隙省息¶
　吏人懐而不欺¶
<pb:KR3k0026_WYG_007-17b>¶
呉志呉範字文則㑹稽人治厯數知風氣每有災祥推¶
　數言狀其術多效領太史令為人剛直然與親故交¶
　接有終始¶
晉書呉逵呉興人見孝友傳¶
良吏呉隠之字處黙博涉文史以儒雅標名弱冠而介¶
　立有清操事母孝謹遷晉陵太守在郡清儉轉廣州¶
　刺史至石門酌貪泉賦詩曰古人云此水一飲懐千¶
<pb:KR3k0026_WYG_007-18a>¶
　金試使夷齊飲終當不易心　清操不渝屢被褒飾¶
¶
晉代良能此焉為最　子延之復厲清操為鄱陽¶
¶
　太守延之弟及子為郡縣者常以廉慎為門法¶
藝術呉猛少有孝行夏日不驅蚊懼其去已而噬親年¶
　四十受神方以白羽畫水而渡江不假舟楫¶
南史呉喜涉獵史漢頗見古今宋明帝時四方反叛以¶
　喜東征所至克捷東土平定後轉驍騎將軍大破魏¶
　軍於荆亭¶
呉明徹字通照頗以英雄自許累功給大都督鈇鉞龍¶
<pb:KR3k0026_WYG_007-18b>¶
　麾授兖州刺史¶
文學呉邁遠好為篇章宋明帝見之曰此人連絶之外¶
　無所復有(附檀超傳)¶
文學呉均字叔庠好學有俊才文體清拔有古氣好事¶
　者或效之謂為呉均體¶
孝義呉逵呉興人舉為孝廉¶
孝義呉慶之字文悦濮陽人也　又呉欣之晉陵利城¶
<pb:KR3k0026_WYG_007-19a>¶
　人¶
孝義呉達之嘗讓世舊田與族弟弟不受田遂閒廢詔¶
　表門閭¶
隠逸呉苞字天葢善三禮及老莊徵為太學博士不就¶
　立館教授當時稱其儒者¶
北史孝行呉悉達遷葬曽祖已下九喪哀感毁悴有過¶
　初喪有司奏聞標閭免役以彰孝義¶
藝術呉遵世字季緒少學易入恒山見一老翁授之開¶
　心符以水吞之遂明占卜¶
<pb:KR3k0026_WYG_007-19b>¶
唐呉兢汴州人少厲志貫知經史方直寡諧北魏元忠¶
　薦兢才堪論譔詔直史館修國史　私撰唐書唐春¶
　秋敘事簡核號良史世謂今董狐云¶
呉筠通經義美文辭舉進士不中居南陽倚帝山玄宗¶
　遣使召見大同殿與語甚悦敕待詔翰林獻玄綱三¶
　篇復問神仙治鍊法對曰此野人事非人主留意毎¶
　開陳皆名教世務以微言諷天子天子重之卒弟子¶
<pb:KR3k0026_WYG_007-20a>¶
　私諡為先生¶
五代呉巒字寶川鄆州盧縣人也清泰中大同沙彦珣¶
　莭度判官晉高祖起召契丹為援契丹過雲州彦珣¶
　出城迎謁為契丹所擄城中推巒主州事巒即閉門¶
　拒守契丹以兵圍之高祖入立以雲州入于契丹而¶
　巒猶守城不下高祖義巒所為乃以書告契丹使解¶
　兵去高祖召巒以為武寧軍節度副使諌議大夫¶
宋朝呉育字春卿建州建安人也為人明敏勁果强學¶
　博辯舉進士甲科舉賢良方正䇿入三等有國以來¶
<pb:KR3k0026_WYG_007-20b>¶
　制舉惟育入三等前此未有也除著作郎直集賢院¶
　通判蘇州加太常禮院　為三司判官知諌院　慶¶
　厯五年拜右諌議大夫樞宻副使數月除參知政事¶
¶
山東盜起仁宗遣使察視還言盜不足慮也兖州¶
¶
　杜衍鄆州富弼山東人甚尊愛之臣切以為憂仁宗¶
　欲徙二人育曰盜誠無足畏小人乗間以惑大臣此¶
　可慮也議遂寢明年出知許州蔡州拜資政殿學士¶
<pb:KR3k0026_WYG_007-21a>¶
　徙知河南府又徙陜州永興軍以喪免服除知汝州¶
　復知陜州加拜資政殿大學士尚書左丞知河中府¶
　徙河南卒諡正肅弟充¶
呉充字沖卿舉進士嘗為國子監直講兼呉教授¶
　他官與宗室狎習無誨導之誼充獨以嚴見憚為宗¶
　室六箴以獻仁宗命分冩遍賜皇族英宗書之坐右¶
¶
熙寧初為龍圖閣直學士右諌議大夫工部侍郎¶
¶
　逾年拜相　充為相務安靜然素多病力辭位除觀¶
　文殿大學士吏部尚書西太一宫使卒謚正憲　充¶
<pb:KR3k0026_WYG_007-21b>¶
　神采秀徹詞氣温厚内行修飭凡事甚謹¶
呉奎字長文濰州北海人也舉進士尋知保州舉賢良¶
　方正對䇿入等擢太博士通判陳州加直集賢院¶
　改起居舍人同知諌院　御史先事論赦書中語誥¶
　所從來奎奏言御史許風聞言事事有非實則當容¶
　之若窮其主名自後誰敢以事告于陛下者是自蔽¶
　其耳目也　奎奉使契丹遇虜主加稱號邀使者入¶
<pb:KR3k0026_WYG_007-22a>¶
　賀奎自以使事有職不為往比還中道與虜使遇虜¶
　人衣服以金冠為重紗冠次之而使人輒欲以紗冠¶
　邀漢使盛服奎不許而殺其禮見之坐是黜知壽州¶
　至神宗即位復拜樞宻副使踰月參知政事出知青¶
　州卒諡文肅　奎性强記博識於書無不覽少時甚¶
　貧晚貴以錢二百緡置義庄以周親戚朋友之貧者¶
　死之日家無餘財諸子至無屋以居當世稱之¶
呉中復字仲庶興國軍人也舉進士通判潭州孫抃未¶
　識中復即舉為監察御史裏行或問其故抃曰昔人¶
<pb:KR3k0026_WYG_007-22b>¶
　恥呈身御史今豈薦識靣臺官耶遷殿中侍御史裏¶
　行擢天章閣待制知潭州徙瀛州改漕河東進龍圖¶
　閣直學士知成都府移知成徳軍時方行青苖法使¶
　者至將徧行諸邑中復謂斂散固自有時止之移知¶
　成都府遷給事中知永興軍知荆南卒　中復為人¶
　樂易簡約好周人之急士大夫稱之¶
呉居厚字敦老豫章人也舉進士第元豐初為提舉河¶
<pb:KR3k0026_WYG_007-23a>¶
　北常平又漕京東即萊蕪利國兩監官自鼓鑄贍足¶
　一路一日手詔謂今内外財計之臣政績著驗未有¶
　過居厚者即拜天章閣待制又請鑄大錢以一當二¶
　嵗出二十萬緡以佐關陜兵食神宗曰居厚於本職¶
　之外䘏及他路非材智有餘不能爾居厚任職以辨¶
　治聞數被褒詔出知和州創將理院致醫藥使病者¶
　有歸多所全活後朝廷設坊安濟大槩如居厚所建¶
　云再尹開封除户部尚書拜右丞遷中書門下侍郎¶
　復拜門下侍郎知樞宻院事每從容言於徽宗曰北¶
<pb:KR3k0026_WYG_007-23b>¶
　朝盟好不可違也願益敦信誓以安其情徽宗嘉納¶
　焉卒贈開府¶
呉淑字正儀潤州人也幼有俊才韓熙載潘佑皆以文¶
　章著名江左一見淑深加器重曰呉正儀中林之蘭¶
　蕙也因問以唐太宗杜淹論樂異同淑曰志氣未動¶
　則聲能致和哀樂既行則樂乃思變熙載佑嘆曰足¶
　以探禮樂之情矣淑在江南舉進士擢高第補丹陽¶
<pb:KR3k0026_WYG_007-24a>¶
　尉久之直内史從李煜歸朝以近臣薦積官職方員¶
　外郎　子遵路¶
呉遵路舉進士累遷司封員外郎除漕淮南知洪州入¶
　修起居注除天章閣待制知開封府出知宣州上陜¶
　西御戎要畧二十篇徙陜西都運遷龍圖閣直學士¶
　知永興軍卒　遵路厚重寡言篤於風義居母喪廬¶
　墓側䟽食終制¶
呉幵字正仲滁之全椒人與兄竝弟兹同舉進士與兹¶
　偕試宏詞並中魁等士林多傳誦之當時宰相稱嘆¶
<pb:KR3k0026_WYG_007-24b>¶
　曰北郊大禮慶成頌新建尚書省記雖使老師宿儒¶
　窮年抒思未必能到也出入中外垂三十年靖康初¶
　入翰林進承旨建炎間以龍圖閣學士奉祠¶
呉敏字元中儀真人釋褐累官中書舍人遷給事中宣¶
　和間復召還舊物兼直禁林制詞温厚人多傳誦河¶
　北徳音云桑麻千里皆祖宗涵養之休禮義百年亦¶
　父老訓誨之力靖康初進元樞拜少傅建炎間起師¶
<pb:KR3k0026_WYG_007-25a>¶
　長沙¶
¶
符(百四十八)¶
¶
　姓纂魯頃公孫公雅為秦符璽令因為氏焉¶
後漢符融字偉明遊太學師事李膺膺每見融輒絶它¶
　賓客聽其言論融幅巾奮袖談辭如雲膺每捧手嘆¶
　息公府連辟皆不應¶
唐符令竒沂州人挈子璘奔昭義節度使薛嵩嵩卒田¶
　承嗣盜其地引令竒為右職田悦拒命馬璲敗之令¶
　竒語璘曰吾觀田氏覆亡無時汝能委質朝廷為唐¶
<pb:KR3k0026_WYG_007-25b>¶
　忠臣吾亦名揚後世矣璘泣曰悦忍人也近禍可畏¶
　荅曰今王師四合吾屬爼中醢兒今行吾死不朽不¶
　行吾亦死尸疊逆地云何璘與父嚙臂别以衆降璲¶
　悦怒引令竒切讓令竒罵曰爾忘義背主旦夕死吾¶
　教子以順殺身庸何傷¶
五代符道昭蔡州人也梁太祖為元帥初開府而李周¶
　彛以麟州降以為左司馬擇右司馬難其人及得道¶
<pb:KR3k0026_WYG_007-26a>¶
　昭乃授之¶
符存審字徳詳陳州宛丘人也事李罕之罕之歸晉晉¶
　王以為義兒軍使賜姓李名存審存審為將有機畧¶
　大小百餘戰未嘗敗衂與周徳威齊名¶
符習趙州昭慶人也以事趙王自晉救趙破梁軍柏鄉¶
　趙嘗遣習將兵從晉　後拜習天平軍節度使二子¶
　令謙䝉　令謙官至趙州刺史有善政卒于州州人¶
　號泣送葬數千人當時號為良刺史　䝉少好學性¶
　剛鯁為成徳軍節度副使後事晉官至禮部侍郎¶
<pb:KR3k0026_WYG_007-26b>¶
宋朝符彦卿字冠侯陳州宛丘人也父存審彦卿少事¶
　唐晉漢周封魏王至宋興遷太師為御史所糾退居¶
　于洛八年間乘小車駟遍遊佛寺名園人伏其曠達¶
　性不飲酒謙恭待士對賓客清談終日不及世務為¶
　將有謀善戰所得奉賜皆分給士卒故人樂為之用¶
¶
周世宗二后宋太宗懿徳皇后皆彦卿女也¶
¶
¶
蒲(百四十九)¶
¶
<pb:KR3k0026_WYG_007-27a>¶
　姓纂風俗通有詹事蒲昌又有蒲遵晉書苻洪傳云¶
　其先家居池中生蒲皆長三丈因號蒲家遂以為氏¶
　後改為苻也¶
宋朝蒲宗孟字傳正閬州新井人也舉進士為蘇州推¶
　官除館閣校勘熙寧中為集賢校理同修起居注直¶
　舎人院擢右正言知制誥為翰林學士神宗曰學¶
　士職清地近而官儀未寵自今宜佩魚學士佩魚自¶
　宗孟始也元豐五年除尚書左丞出知汝州亳州杭¶
　州鄆州河中府移帥永興又移北都以疾求河中既¶
<pb:KR3k0026_WYG_007-27b>¶
　至卒¶
¶
苻(百五十)¶
¶
　姓纂前秦主苻健本姒姓有扈之後為啟所滅奔西¶
　戎代為氐酋本姓蒲蒲洪以孫堅背上有草付文改¶
　為苻¶
晉載記苻洪字廣世其先葢有扈之苗裔世為西戎酋¶
　長本氏蒲以䜟文有草付應王遂改姓苻氏自稱三¶
<pb:KR3k0026_WYG_007-28a>¶
　秦王¶
苻雄字元才洪之季子健僭位為佐命元勲謙謹奉法¶
¶
子堅字永固¶
¶
苻融字博休堅之季弟未弱冠便有台輔之望　嘗著¶
　浮圖賦壯麗清贍世咸珍之　膂力雄勇百夫之敵¶
¶
尤善斷獄姦無所容州郡疑獄莫不折之　為將¶
¶
　善謀畧專方征伐必有殊功¶
苻朗字元達堅從兄子幼懐遠操不屑時榮堅目之曰¶
　吾家千里駒也　及為方伯有若素士　毎談虛語¶
<pb:KR3k0026_WYG_007-28b>¶
　玄不覺日之將夕　風流邁於一時¶
　名賢氏族言行類稿卷七¶

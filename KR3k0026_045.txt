# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.655554
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四十五
<pb:KR3k0026_WYG_045-1a>¶
¶
卷四十五¶
欽定四庫全書¶
　名賢氏族言行類稿卷四十五¶
　　　　　　　　　　　　　宋　章定　撰¶
段(八百六八)¶
¶
　姓纂鄭武公子共叔段之後以王父字為氏戰國韓¶
　相段規三輔決錄云段氏李老之自出段干木之後¶
　干木之子隠如入關去干字¶
前漢段㑹宗字子松上邽人為杜陵令五府舉為西域¶
　都護西域敬其威信　谷永予之書曰若子之材可¶
<pb:KR3k0026_WYG_045-1b>¶
　優㳺都城而取卿相何必勒功昆山之仄¶
後漢段熲字紀明武威人舉孝廉為陽陵令所在有能¶
　政初與皇甫威明張然明並知名京師稱為凉州三¶
　明位至太尉¶
方術段翳字元章習易經明風角¶
晉書段灼字休然果直有才辯累遷議郎前後陳事輙¶
　見省覧¶
<pb:KR3k0026_WYG_045-2a>¶
段匹磾鮮卑人不忘忠孝本自遐方而係心朝廷盡忠¶
　國難抗節虜廷¶
北史段承根熲九世孫也機辯有文思崔浩奇之以為¶
　凉土文華才堪著述請為著作郎¶
段榮字子茂少好厯術專意星象歴相濟秦三州所在¶
　百姓愛之　子韶字孝先有將領才略及為并州刺¶
　史為政不存小察甚得人和　事後母以孝聞　韶¶
　弟孝言仕齊歴黄門侍郎典機宻累遷吏部尚書¶
段永字永賔㓜有志操閭里稱之　拜平東將軍河橋¶
<pb:KR3k0026_WYG_045-2b>¶
　之役力戰先登授汾州刺史¶
段文振明達世務有器局幹用仕隋為石河二州刺史¶
段達隋拜左翊衛將軍¶
節義段進太武初為守將¶
唐段志𤣥齊州人為秦王所識髙祖興從下霍邑絳郡¶
　攻永豊倉摧鋒最　文德皇后之𦵏與宇文士及勒¶
　兵衛章武門太宗夜遣使至二將軍所士及披户納¶
<pb:KR3k0026_WYG_045-3a>¶
　使志𤣥拒曰軍門不夜開使者示手詔志𤣥曰夜不¶
　能辨不納比曙帝歎曰真將軍周亞夫何以加　𤣥¶
　孫文昌¶
段文昌字墨卿臨淄人也疏爽任義節不為齷齪小行¶
　後依劒南節度韋臯臯卒劉闢為髙文崇所擒崇文¶
　目文昌曰君必為將相後憲宗用為翰林學士穆宗¶
　拜平章事未踰年授劒南西川節度使　長慶二年¶
　黔中蠻叛文昌使一介開暁蠻即引還文宗立徙帥¶
　荆南州或旱禬解必雨或久雨遇出㳺必霽民為語¶
<pb:KR3k0026_WYG_045-3b>¶
　曰旱不苦禱而雨雨不愁公出游　子成式博學强¶
　記著酉陽雜爼今行於世¶
段秀實字成公汧陽人六嵗母病不勺飲至七日病間¶
　乃食號孝童為西安府判官肅宗在靈武詔安西李¶
　嗣業以兵五千走行在節度使梁宰欲逗留觀變嗣¶
　業隂然可秀實責曰天子方急臣下晏然公常自稱¶
　大丈夫今誠兒女耳師遂東　知奉天行營事號令¶
<pb:KR3k0026_WYG_045-4a>¶
　嚴壹軍中畏戢白孝德薦為涇州　劾郭晞放縱不¶
　法　賣已馬代償農人之旱　對蓬萊殿代宗問所¶
　以安邊者畫地以對帝悅　以笏擊朱泚帝聞垂涕¶
　嘗言禁兵寡弱不足備非常及涇卒亂召神䇿六軍¶
　無一人至世多其謀後鄭覃曰自古殺身利社稷未¶
　有如秀實者帝惻然為罷朝　子伯倫累官福建觀¶
　察使孫嶷文楚珂知名¶
段平仲字秉庸擢進士第擢監察御史磊落有氣節朝¶
　廷有得失未嘗不論奏世推其敢言¶
<pb:KR3k0026_WYG_045-4b>¶
宋朝段少連字希逸開封人也其母夢鳳集於家廷而¶
　少連生舉服勤學詞科知崇陽縣劇邑自張詠後未¶
　有繼者少連治之仍出其右後為三司度支副使擢¶
　天章閤待制知廣州進龍圖閤直學士知涇州徙渭¶
　州卒¶
¶
灌(八百六九)¶
¶
　風俗通斟灌氏夏諸侯也子孫以國為氏焉¶
<pb:KR3k0026_WYG_045-5a>¶
前漢灌嬰睢陽販繒者號昌文侯與絳侯共立文帝為¶
　太尉至丞相潁隂侯¶
灌夫字仲孺潁隂人父孟戰死為父報仇名聞天下¶
　剛直使酒不好面䛕　稠人廣衆薦寵下輩　喜任¶
　俠重然諾交通無非豪傑大猾食客日數十百人¶
　貴戚在己之右必欲陵之士在己左愈貧賤尤益禮¶
　敬與鈞¶
¶
萬(八百七十)¶
¶
　姓纂畢萬之後一云芮伯萬之後以王父字為氏孟¶
<pb:KR3k0026_WYG_045-5b>¶
　軻門人有萬章　漢有萬攀　河南官氏志吐萬氏¶
　改姓萬氏¶
後漢萬修字君游扶風人世祖拜為偏將軍¶
北史萬安國代人世為酋帥¶
藝術萬寳常妙建鐘律徧工八音¶
唐萬敬儒三世同居䘮親廬墓刺血冩浮屠書斷手二¶
　指輒復生改所居曰成孝鄉¶
<pb:KR3k0026_WYG_045-6a>¶
¶
論(八百七一)¶
¶
　姓纂吐蕃大姓¶
唐論弓仁吐蕃族也父欽陵世相其國聖厯二年弓仁¶
　以所統吐渾七千帳自歸授左玉鈐衛將軍封酒泉¶
　郡公凡閲大小戰數百未嘗負賜寶玉甲第良田等¶
　列莫與比¶
¶
貫(八百七二)¶
¶
戰國䇿齊有貫珠漢初趙相貫高後漢西羌校貫友¶
<pb:KR3k0026_WYG_045-6b>¶
觀(八百七三)¶
¶
左傳云夏觀扈夏同姓侯國也至殷失國因而命氏楚¶
　有觀起觀従漢有南陽太守觀洋¶
¶
冠(八百七四)¶
¶
列仙傳有冠生¶
¶
漢(八百七五)¶
¶
姓苑云東莞有此姓云漢髙帝之後¶
¶
爨(八百七六)¶
¶
<pb:KR3k0026_WYG_045-7a>¶
後漢河南尹爨肅蜀志交趾刺史爨琛又寧州刺史爨¶
　頠¶
¶
蔓(八百七七)¶
¶
左傳楚有鬭成然食采於蔓又為萬氏¶
¶
建(八百七八)¶
¶
風俗通楚太子建之後¶
¶
憲(八百七九)¶
¶
周之憲官司宼之屬也因以氏焉¶
<pb:KR3k0026_WYG_045-7b>¶
獻(八百八十)¶
¶
風俗通晉獻公之後戰國時有獻則¶
¶
頓(八百八一)¶
¶
風俗通頓子國今南頓是也為楚所滅子孫以國為氏¶
　魏志有頓子獻漢有頓肅為邵陽長¶
¶
晏(八百八二)¶
¶
　姓纂左傳晏桓子名弱齊公族也生嬰字平仲晏父¶
　戎晏父釐並其族漢有𨽻校尉晏稱南燕有晏漢¶
<pb:KR3k0026_WYG_045-8a>¶
左傳襄二十三年齊侯伐衛曹開御戎晏父戎為右¶
禮記檀弓曾子曰晏子可謂知禮也已恭敬之有焉¶
論語晏平仲善與人交久而敬之¶
孟子管仲以其君霸晏子以其君顯¶
家語有道順命無道衡命蓋晏平仲之行也　子曰夫¶
　晏子於君為忠臣而行為恭敏吾以兄事之　晏子¶
　不禳彗星¶
宋朝晏殊字同叔撫州臨川人也七歲善屬文號神童¶
　景德初張知白安撫江西薦之得召試又試詩賦論¶
<pb:KR3k0026_WYG_045-8b>¶
　殊自言臣嘗私習此賦不敢隠欺真宗異之因試以¶
　他題以為祕書省正字置之祕閣使得悉讀祕閣書¶
　明年復獻所為文召試中書為集賢校理連丁家艱¶
　歸真宗即其家起復之仁宗封昇王以殊為記室參¶
　軍至仁宗為皇太子為舍人擢知制誥除翰林學士¶
　左庶子真宗每有所諮訪多以方寸小紙細書問之¶
　由是參與機宻凡所對必以其稿進秘不洩外真宗¶
<pb:KR3k0026_WYG_045-9a>¶
　以謹宻稱之　章獻明肅皇后權聽軍國事宰相丁¶
　謂樞宻使曹利用各欲獨見奏事無敢決其議者殊¶
　建言羣臣奏事於太后者垂簾聼之皆無得見議遂¶
　定拜右諌議大夫兼侍讀學士天聖三年以禮部侍¶
　郎為樞宻副使　仁宗親政以殊知江寧府未行改¶
　亳州徙陳州復召為御史中丞又為三司使知樞宻¶
　院事拜樞宻使加同中書門下平章事慶厯三年遂¶
　以刑部尚書居相位充集賢殿大學士仍兼樞宻使¶
　罷以工部尚書知潁州徙知陳州又徙許州遷户部¶
<pb:KR3k0026_WYG_045-9b>¶
　尚書拜觀文殿大學士知永興軍徙河南府以疾請¶
　歸京師訪醫留侍經筵提舉萬壽觀卒謚元獻殊性¶
　剛峻遇人以誠雖處富貴奉養如寒士罇酒相對歡¶
　如也當世賢士大夫如范仲淹孔道輔歐陽修等皆¶
　出其門其擇壻又得富弼楊察　慶厯中為宰相嘗¶
　因雪讌客歐公豫焉時西方用兵歐公有詩云可憐¶
　鐵甲冷徹骨四十餘萬屯邊兵次日諫官蔡襄論其¶
<pb:KR3k0026_WYG_045-10a>¶
　事元獻坐是罷相公曰裴度亦曾邀文士飲韓退之¶
　但作詩云園林窮勝事鐘鼔樂清時幾曾合閙如此¶
¶
諫(八百八三)¶
¶
周禮有司諫氏子孫以官為姓漢有持書御史諫忠見¶
　風俗通¶
¶
練(八百八四)¶
¶
見姓苑¶
¶
卞(八百八五)¶
¶
　姓纂曹叔振鐸之後支庶食采於卞因以氏焉曾有¶
<pb:KR3k0026_WYG_045-10b>¶
　卞莊子楚有卞和¶
晉卞壼字望之父粹字𤣥仁兄弟六人並登宰府世稱卞¶
　氏六龍　壼弱冠有名譽累轉御史中丞　阮孚謂¶
　壼曰卿嘗無閑㤗如舎瓦石不亦勞乎壼曰諸君子¶
　以道德恢𢎞風流相尚執鄙吝者非壼而誰¶
卞敦字仲仁遷尚書郎¶
卞範之字敬祖¶
<pb:KR3k0026_WYG_045-11a>¶
南史儒林卞華字昭岳徧習五經仕梁兼五經博士能¶
　説經析理為當時之冠¶
文學卞彬字士蔚險㧞有才在齊不得仕進為枯魚賦¶
　以喻意後為綏建太守¶
¶
戰(八百八六)¶
¶
後漢初戰兢為諌議大夫¶
¶
戀(八百八七)¶
¶
漢有戀祕為南郡太守¶
<pb:KR3k0026_WYG_045-11b>¶
賤(八百八八)¶
¶
風俗通漢有左北平太守賤瓊¶
¶
縣(八百八九)¶
¶
風俗通縣成父孔子門人見史記漢有甘陵相縣芝呉¶
　中書令縣黙¶
¶
邵(八百九十)¶
¶
　姓纂邵公奭周同姓受封於燕傳國四十餘代其支¶
　庶為周卿士邵穆公士邵武公邵伯邵廖邵昭公並¶
<pb:KR3k0026_WYG_045-12a>¶
　其後也秦有邵不疑¶
晉邵續字嗣祖朴素有志烈博覽經史妙解天文除沁¶
　水令　為平原樂安太守¶
南史孝義邵榮興八世同居詔表門閭蠲租稅¶
北史節義邵洪哲縣令范道榮坐除名洪哲代詣京師¶
　明申曲直道榮感其誠節訴省申聞詔下標里閭¶
唐邵説相州人累秘書少監大厯末上言禄山思明之¶
　難出入二紀多難漸平宜建徽號承天意¶
宋朝邵亢字興宗潤州丹陽人也舉茂才異等除建康¶
<pb:KR3k0026_WYG_045-12b>¶
　軍節度推官召為國子監直講改館閣校勘同知太¶
　常禮院時神宗為潁王遴選府僚以亢為翊善加直¶
　史館英宗嘗召對羣玉殿謂曰學士真國器也擢同¶
　修起居注亢言皇太子受室顧於昏禮不可廢公主¶
　下嫁不可殺舅姑之尊也英宗深納之焉神宗在藩¶
　邸一日自禁中還英宗語曰朕以翊善端直朴厚已¶
　輟為諫官矣遂知制誥知諫院事神宗為皇太子以¶
<pb:KR3k0026_WYG_045-13a>¶
　亢兼右庶子至神宗即位遷龍圖閣直學士王陶以¶
　御史中丞彈宰相韓琦等不立外朝班其言多過參¶
　知政事呉奎言隂陽不和由陶之所致也神宗命陶¶
　為翰林學士而奎持之三日不下亢疏曰御史中丞¶
　職在彈劾隂陽不和執政之咎也奎不自咎而以咎¶
　人其言豈不悖哉今陛下新即大位命出輒廢何以¶
　令天下乎奎由是得罪為樞宻直學士知開封府拜¶
　右諫議大夫樞宻副使引疾辭位以資政殿學士給¶
　事中知越州徙知鄂鄆亳三州遷吏部侍郎以卒謚¶
<pb:KR3k0026_WYG_045-13b>¶
　安簡¶
邵雍字堯夫衛州人也刻厲為學夜不就席者数年有¶
　王豫者以師自居聞雍學易召而欲教之雍徃見豫¶
　與語三日蹶然起拜雍嘗適呉楚過秦魯客梁晉而¶
　歸徙居於洛士人道洛者必過其廬與人言必依於¶
　孝悌忠信樂道人之善不及其惡故賢不肖無不親¶
　之其學自天地運化隂陽消長皆以數推之逆知其¶
<pb:KR3k0026_WYG_045-14a>¶
　變世無能曉之者而雍内以自樂浩如也初舉遺逸¶
　試將作監主簿熈寕初以為潁州團練推官與常秩¶
　同召而雍卒不起居洛三十年而卒謚康節　子伯¶
　温¶
¶
召(八百九一)¶
¶
　姓纂邵公奭之後或作召齊有召忽漢功臣有廣侯¶
　召毆又召信臣召馴召休¶
左傳莊二十七年王使召伯廖賜齊侯命且請伐衛¶
襄二十三年齊侯伐衛先驅榖榮御王孫揮召&KR0045;為右¶
<pb:KR3k0026_WYG_045-14b>¶
毛詩江漢江漢之滸王命召虎式辟四方徹我疆土¶
　釐爾圭瓚秬鬯一卣告于文人錫山土田于周受命¶
　自召祖命虎拜稽首天子萬年　甘棠美召伯也¶
尚書召誥成王在豐欲宅洛邑使召公先相宅¶
前漢召信臣字翁卿九江壽春人明經甲科為郎遷上¶
　蔡長其治視民如子後為南陽太守躬勸耕農出入¶
　阡陌起水門以廣灌溉吏民親愛之號曰召父　遷¶
<pb:KR3k0026_WYG_045-15a>¶
　河南太守治行常為第一數增秩賜金¶
後漢召馴字伯春九江人習詩鄉里號曰德行恂恂召¶
　伯春　拜左中郎將入授諸王¶
¶
豹(八百九二)¶
¶
八元叔豹之後¶
¶
孝(八百九三)¶
¶
齊孝公支孫以謚為姓¶
¶
校(八百九四)¶
¶
出自周官五校之後以官為姓天寶有校傑河南士曹¶
<pb:KR3k0026_WYG_045-15b>¶
¶
淖(八百九五女教反)¶
¶
楚將淖齒仕齊涽王¶
¶
到(八百九六)¶
¶
　姓纂楚屈到之後以王父字為氏¶
南史到彦之字道豫楚大夫屈到後也彦之佐守荆楚¶
　垂二十載威信為士庶所懐遷南豫州刺史鎮歴陽¶
¶
長子元度位益州刺史　少子仲度驃騎從事中¶
¶
<pb:KR3k0026_WYG_045-16a>¶
　郎兄弟並有才用　仲度子撝字茂謙宋明帝以其¶
　功臣之後擢為太子洗馬　撝弟遁為南海太守¶
　子沆字茂瀣善屬文工篆𨽻梁時文德殿置學士召¶
　髙才碩學待詔沆通籍焉武帝晏華光殿命羣臣賦¶
　詩獨詔沆為二百字三刻便成後詔尚書郎在職清¶
　能者為侍郎以沆為殿中曹侍郎此曹以文才選沆¶
　從父兄溉洽並有才名時相代為之　溉字茂灌撝¶
　弟之子累遷左户二尚書掌吏部尚書所涖以清白¶
　自修特被武帝賞接每與對棊從夕達旦　子鏡字¶
<pb:KR3k0026_WYG_045-16b>¶
　圓照位太子舎人作七悟文甚美　鏡子藎早聰慧¶
　位尚書殿中郎從武帝登北顧樓賦詩藎受詔便就¶
　上以示溉曰藎定是才子因賜絹二十疋　溉弟洽¶
　字茂㳂清警有才學任昉嘆曰此子日下無雙梁武¶
　帝召為太子舎人曰諸到可謂才子累遷尚書吏部¶
　郎請託不行徙左丞　子仲舉字德言無他藝業而¶
　立身耿正¶
<pb:KR3k0026_WYG_045-17a>¶
¶
暴(八百九七)¶
¶
　姓纂暴公周卿士見毛詩風俗通云暴辛周諸侯也¶
前漢暴勝之字公子河東人武帝時盗賊起勝之為直¶
　指使者衣繡衣持斧逐捕盗賊威振州郡　雋不疑¶
　曰竊伏海瀕聞暴公子威名舊矣(見不疑傳)¶
北史暴顯字思祖幼時見一沙門指之曰此郎子好相¶
　長大必為良將貴極人臣語終失之　從齊神武起¶
　義遷徐州刺史¶
<pb:KR3k0026_WYG_045-17b>¶
郜(八百九八)¶
¶
周文王第十一子封於郜其地右濟隂後失國以國為¶
　氏晋有高昌長郜玟¶
¶
浩(八百九九音告)¶
¶
唐隰州刺史浩聿狀云本郜氏因避難改為浩氏¶
¶
漕(九百)¶
¶
漢書任俠漕仲西河人少子㳺亦以俠聞¶
¶
賀(九百一)¶
¶
<pb:KR3k0026_WYG_045-18a>¶
　姓纂姜姓齊公族慶父之後¶
呉志賀齊字公苖㑹稽人守郯長縣吏斯從輕俠為姦¶
　齊欲治之主簿諫曰從縣大族云云齊大怒便立斬¶
　之威震山越累遷為後將軍領徐州牧　子達及弟¶
　景皆有令名為佳將　孫邵字興伯累遷為中書令¶
晉書賀循字彦先山隂人舉秀才除陽羡令以寛惠為¶
　本不求課最朝廷疑滯皆諮之輒依經禮而對為當¶
　世儒宗　子隰官至臨海太守¶
南史賀瑒字德璉循之𤣥孫世以儒術顯為太學博士¶
<pb:KR3k0026_WYG_045-18b>¶
　尤精於禮　子革字文明通三禮為國子博士　琛¶
　字國寶世習禮學究其精微仕梁累遷尚書左丞每¶
　進見武帝與語常移晷刻省中語曰上殿不下有賀¶
　雅琛容止閒雅故呼之¶
儒林賀德基字承業世傳禮學於禮記稱為精明祖文¶
　發父淹仕梁俱為祠部郎並有名當世德基亦位尚¶
　書祠部郎雖不至大官而三世儒學俱為祠部郎時¶
<pb:KR3k0026_WYG_045-19a>¶
　論美其不墜¶
唐賀知章字季真曠夷善談説與陸象先善象先曰季¶
　真清談風流吾一日不見則鄙吝生矣證聖初擢進¶
　士超㧞羣類科遷太常博士張說表知章等入院撰¶
　六典書遷禮部侍郎兼集賢院學士一日併謝源乾¶
　曜語說曰賀公兩命之榮足為光寵𤣥宗自為贊賜¶
　之　晩節誕放自號四明狂客醉輒屬辭筆不停書¶
　善草𨽻天寶初病夢㳺帝居乃請為道士以宅為千¶
　秋觀湖數頃為放生池有詔賜鏡湖剡川一曲¶
<pb:KR3k0026_WYG_045-19b>¶
賀德仁越州人與從兄德基以文辭稱人為語曰學行¶
　可師賀德基文質彬彬賀德仁兄弟八人時比漢荀¶
　氏¶
宋朝賀鑄字方囘開封人也孝惠皇后之族孫授右班¶
　殿直元祐中用武易文為通判泗州又倅太平州以¶
　卒鑄好學藏書萬卷工文詞尤長於樂府有慶湖遺¶
　老集¶
<pb:KR3k0026_WYG_045-20a>¶
¶
播(九百二)¶
¶
風俗通播鞉武¶
　名賢氏族言行類稿卷四十五¶
<pb:KR3k0026_WYG_045-20b>¶

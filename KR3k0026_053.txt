# -*- mode: mandoku-view -*-
#+TITLE: 名賢氏族言行類稿
#+DATE: 2019-03-29 20:25:09.715775
#+PROPERTY: ID KR3k0026
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷五十三
<pb:KR3k0026_WYG_053-1a>¶
¶
卷五十三¶
欽定四庫全書¶
　名賢氏族言行類藁卷五十三¶
　　　　　　　　　　　　　宋　章定　撰¶
薛(千九四)¶
¶
　姓纂黄帝二十五子一為任姓裔孫奚仲居薛至仲¶
　虺為湯左相代為侯伯歴三代凡六十四葉周末為¶
　楚所滅公子登仕楚懐王賜沛邑為大夫遂以國為¶
　氏¶
孟子謂薛居州善士也使之居於王所在王所者長㓜¶
<pb:KR3k0026_WYG_053-1b>¶
　卑尊皆薛居州王誰與為不善¶
前漢薛廣徳字長卿沛郡人以魯詩教授　蕭望之薦¶
　其經行宜充本朝為博士　遷諫議大夫御史大夫¶
¶
元帝欲御樓船廣徳諫宜從橋曰不聴臣臣自刎¶
¶
　以血汚車輪　後乞骸骨賜安車駟馬縣其安車傳¶
　子孫¶
薛宣字贛君東海郯人察廉補不其丞以明習文法補¶
<pb:KR3k0026_WYG_053-2a>¶
　御史中丞所貶退稱進白黒分明為陳留太守　盗¶
　賊禁止吏民敬其威信　思省吏職求其便安下至¶
　財用筆研皆為設方畧　其法律任廷尉有餘經術¶
　文雅足以謀王體斷國論身兼數器¶
後漢薛漢字公子世習韓詩父子以章句著名建武初¶
　為博士當世言詩者推漢為長¶
吴志薛綜字敬文以名儒居師傅之位乃兼選舉甚為¶
　優重　子瑩字道言累遷為選曹尚書太子太傅涉¶
　學既博文章尤妙同竂之中瑩為魁首　經學記述¶
<pb:KR3k0026_WYG_053-2b>¶
　之才如瑩者少遂召為左國史　或問陸喜薛瑩最¶
　是國士之第一者乎曰在乎四五之間¶
晉薛兼字令長瑩之子清素有器宇拜丹陽尹遷尚書¶
　領太子少傅自綜至兼三世傅保¶
南史薛安都世為强族少以勇聞仕宋為建武将軍隨¶
　征關陜率步騎居前所向克㨗後降魏　從子深果¶
　幹有氣力仕齊除淮隂太守遷右将軍¶
<pb:KR3k0026_WYG_053-3a>¶
薛天生見孝義傳¶
北史薛彪子代人仕魏為内行長典奏諸曹事當官正¶
　直内外憚之　子琡字曇珍宣武曰卿風度峻整姿¶
　貌秀異後當升進何以處官荅曰宗廟之禮不敢不¶
　敬朝廷之事不敢不忠　行洛陽令部内肅然獄止¶
　三人孝明嘉之賜縑百疋¶
薛提為冀州刺史有政績¶
薛辨字允白父强字威明㓜有大志懐軍國籌略　可¶
　與撥亂濟時　辨俶儻多大畧豪傑多歸慕之歸魏¶
<pb:KR3k0026_WYG_053-3b>¶
　為雍州刺史明元曰朕委卿西蕃志在關右宜克終¶
　良筭與朕為長安主人辨但以數千衆摧抗赫連氏¶
　帝甚褒奬之子謹字法順仕魏除秦州刺史命立庠¶
　序教以詩書河汾之地儒道更興¶
薛端字仁直累遷吏部郎中每有奏請不避權貴周文¶
　帝嘉之　自居選曹先盡賢能貴逰子弟才劣行薄¶
　者未嘗升擢　子胄字紹𤣥仕隋為兖州刺史繫囚¶
<pb:KR3k0026_WYG_053-4a>¶
　數百胄剖斷旬日便了囹圄空虛疏決沂泗二水陂¶
　澤盡為良田號為薛公豊兖渠　從祖弟濬字道賾¶
　仕隋歴考功侍郎　弟湖有懿行與物無競好以徳¶
　義服人鄉閭化其風教咸以敬讓為先為本州别駕¶
　除河東太守　子聰字延智前言徃行多所究悉起¶
　家為著作佐郎遷侍御史凡所彈劾不避强禦貴戚¶
　歛手為孝文所知外以徳器遇之内以心膂為寄除¶
　齊州刺史卒吏人追思留其所坐榻以存遺愛　聰¶
　子孝通字士逹博學有雋才後遷中書郎深為節閔¶
<pb:KR3k0026_WYG_053-4b>¶
　所知重内典機密外參朝政汲引人物知名之士多¶
　見推薦　子道衡字𤣥卿武成立兼散騎常侍接對¶
　周陳二使　陳使傅縡聘齊贈詩五十韻道衡和之¶
　南北稱美魏収曰縡所謂以蚓投魚耳出為襄州搃¶
　管隋文帝曰今爾之去朕如斷一臂　聰弟子善字¶
　仲良為汾隂令稱最太守令兼督六縣事　弟慎字¶
　伯䕶仕周為潮州刺史殷勤勸誡蠻夷翕然從化曰¶
<pb:KR3k0026_WYG_053-5a>¶
　今日始知刺史真人父母也¶
薛寘幼覽篇籍好屬文仕周卒浙州刺史　性至孝年¶
　齒雖衰温凊之禮朝夕無違¶
薛憕字景猷負才使氣未嘗趨世禄之門　初為覊旅¶
　不被擢用嘆曰豈能五十年戴幘死一校尉　周文¶
　時拜中書侍郎¶
薛孤延代人從神武起兵¶
薛世雄字世英仕隋累遷車騎将軍性㢘慎行軍破敵¶
　之處秋毫無犯¶
<pb:KR3k0026_WYG_053-5b>¶
唐薛萬均燉煌人與弟萬徹客幽州以材武為羅藝所¶
　厚善與藝歸欵高祖從李靖討吐谷渾勇葢三軍追奔¶
　至磧石山斬之遷左衛大将軍又副侯君集擊高昌¶
　進潞公　後嘗賜羣臣膜皮及萬徹而誤呼萬均愴¶
　然曰萬均朕勲舊忽口其名豈死者有知冀此賜乎¶
　因命取焚之舉坐感嘆¶
薛萬徹從李靖討頡利可汗以功授統軍貞觀間帥師¶
<pb:KR3k0026_WYG_053-6a>¶
　三萬伐髙麗拔其城¶
薛収字伯褒蒲州人道衡子年十二能屬文房𤣥齡言¶
　之秦王王召見問方畧所對合㫖授府主簿時討王¶
　世充軍事繁収為書檄露布或馬上占辭該敏如素¶
　構　秦王圍王世充於洛陽世充求救於竇建徳建¶
　徳進軍城畢之東原遣使與世充相聞秦王集将佐¶
　議之皆請避其鋒収曰世充保據東都府庫充實所¶
　将之兵皆江淮精鋭即日之患但乏糧耳以是之故¶
　為我所持求戰不得守則難乆建徳逺来赴援亦當¶
<pb:KR3k0026_WYG_053-6b>¶
　致死於我若縱之至此兩冦合從轉河北之粟以饋¶
　洛陽則戰争方始偃兵無日混一之期殊未有涯今¶
　宜分兵守洛陽深溝髙壘世充兵慎勿與戰大王親¶
　帥驍鋭先㨿成臯厲兵訓士以待其至以逸待勞決¶
　可克也王從之果俱擒之上書諫王止田獵王曰覽¶
　所諌知成我者卿也明珠兼乗未若一言¶
薛元超収子九嵗襲爵長好學善屬文髙宗即位遷給¶
<pb:KR3k0026_WYG_053-7a>¶
　事中省中有盤石祖道衡嘗據以草制元超每見輒¶
　流涕　帝校獵温泉諸蕃酋長得持弓矢從元超奏¶
　夷狄野心非所宜從詔可帝幸東都留輔太子監國¶
　時太子射獵元超諫之帝知之遣使厚賜之¶
薛元敬與収及族兄徳音齊名世稱河東三鳯収為長¶
　雛徳音為鶖鷟元敬年少為鵷雛　武徳中為天䇿¶
　府參軍直記室文學館學士如晦嘆曰小記室不可¶
　得而親不可得而疏¶
薛稷字嗣通道衡曽孫擢進士第累遷中書舍人與從¶
<pb:KR3k0026_WYG_053-7b>¶
　兄曜更踐兩省俱以辭章名　虞褚以書專家後莫¶
　能繼稷外祖魏徵家多藏虞褚書鋭精臨倣結體遒¶
　麗遂以書名天下畫又絶品¶
薛仁貴絳州人王師攻安市城髙麗率兵拒戰太宗命¶
　諸將分擊仁貴驍悍欲立竒功乃着白衣自標顯持¶
　㦸呼而馳所向披靡軍乗之賊潰帝曰朕不喜得遼¶
　東喜得虓将　高宗幸萬年宫山水暴至登門大呼¶
<pb:KR3k0026_WYG_053-8a>¶
　以警宫内帝出乗高俄而水入帝寝帝曰賴卿以免¶
　始知有忠臣也　副鄭仁泰為鐡勒道行軍縂管帝¶
　曰古来有穿七扎者卿試以五甲射焉仁貴一發洞¶
　貫帝取堅甲賜之　九姓衆十餘萬令驍騎數十來¶
　挑戰仁貴發三矢輒殺三人於是虜氣皆阻軍中歌¶
　曰将軍三箭定天山壮士長歌入漢關　提卒二千¶
　進攻扶餘城威震遼海坐事貶象州㑹赦還帝召見¶
　曰今遼西不寧𤓰州路絶卿安得高枕不為朕指麾¶
　邪拜𤓰州部督率兵擊突厥元珍於雲州突厥問曰¶
<pb:KR3k0026_WYG_053-8b>¶
　唐将為誰曰薛仁貴突厥曰吾聞薛将軍流象州死¶
　矣安得復生仁貴脱兠鍪見之突厥相視失色下馬¶
　羅拜仁貴進擊破之¶
薛訥字慎言仁貴之子開元初𤣥宗講武新豐諸部頗¶
　失序唯訥軍不動帝令輕騎召之至軍門不得入禮¶
　成尤見慰勞　吐蕃衆十萬冦臨洮入蘭州剽牧馬¶
　詔訥擊之破其衆擒其酋拜羽林大将軍　子嵩氣¶
<pb:KR3k0026_WYG_053-9a>¶
　豪邁不肯事産利以膂力騎射自将　嵩子平字坦¶
　塗　平子從字順之¶
薛登常州人通貫文史天授中遷左補闕是時四夷質¶
　子多在京師及還並為邊害登諫之　出為常州刺¶
　史屬宣州賊鍾大眼亂登嚴勒守偹合境被安¶
薛珏字温如河中寳鼎人以䕃為懿徳太子廟令遷乾¶
　陵臺令嵗中以清白聞課第一子存慶字嗣徳及進¶
　士第¶
薛播河中人開元天寳間兄弟七人皆擢進士第為衣¶
<pb:KR3k0026_WYG_053-9b>¶
　冠光煒¶
薛苹河中人七世祖道實苹於文章中長於詩¶
薛存誠字資明河中人中進士第拜御史中丞浮屠鑒¶
　虛倚宦豎為姦存誠窮治之得贓數十萬權近保救¶
　於帝欲赦之存誠曰獄已具請先殺臣鑒虛卒抵死¶
　帝謂宰相曰持憲無易存誠者　性和易於人無所¶
　不容當官毅然不可奪　子廷老字商叟及進士第¶
<pb:KR3k0026_WYG_053-10a>¶
　讜正有父風為拾遺在公卿間侃侃不干虛譽推為¶
　正人¶
薛戎字元夫河中人年四十餘不仕李衡辟幕府三返¶
　乃肯應　栁冕辟佐其府馬總貶泉州冕欲除總以¶
　附倖家使戎攝刺史按其罪戎曰以是待我邪我始¶
　不願仕正謂此爾不肯從冕怒囚之㑹冕死得解自¶
　放江湖　為吏不尚約束居官時無灼灼可驚者已¶
　罷則懐之俸廩賙濟内外親戚¶
薛放戎弟端厚寡言穆宗寵待尤至帝嘗問朕欲學¶
<pb:KR3k0026_WYG_053-10b>¶
　經與史何先曰六經者聖人之言史記道成敗得失¶
　然謬於是非非六經比帝曰安得其要曰論語六經¶
　之菁華孝經人倫之本¶
薛大鼎字重臣蒲州人為山南道副大使開屯田以實¶
　倉廩遷滄州刺史無棣渠乆廞塞大節浚治之民為¶
　歌之與鄭徳本賈敦頥皆有治名故河北稱鐺脚刺¶
　史¶
<pb:KR3k0026_WYG_053-11a>¶
宋朝薛映字景陽唐中書令元超八世孫也後徙居於¶
　蜀父允中仕孟氏為給事中還朝為都官郎中映舉¶
　進士為大理評事通判綿州稍遷殿中丞為監察御¶
　史知開封縣太宗召對顧謂左右曰薛映賢士也除¶
　江南轉運使真宗東封為東京留守判官遷給事中¶
　出知河南府以樞密直學士知昇州徙揚州進刑部¶
　侍郎建言昇州官有牛賦民出租牛死租不得蠲真¶
　宗覽奏矍然曰有是哉此豈朝廷所知邪悉蠲之卒¶
　謚文恭¶
<pb:KR3k0026_WYG_053-11b>¶
薛奎字宿藝絳州正平人也父化光善命術奎生知其¶
　必致公輔舉進士為隰州推官向敏中薦其才為殿¶
　中侍御史出為陜西轉運使仁宗即位擢龍圖閣¶
　待制知開封府以嚴為治肅清京師拜御史中丞上¶
　疏論擇人求治崇節儉屏聲色十數事仁宗深嘉¶
　納改樞密直學士知益州為政明決蜀人以張詠比¶
　之召為龍圖閣學士三司使未幾拜參知政事遷給¶
<pb:KR3k0026_WYG_053-12a>¶
　事中仁宗嘗謂輔臣曰臣之事君常見有始而無¶
　終者奎曰保終始者豈獨臣下如唐開元勵精圖治¶
　天下晏然及其既乆放意荒侈以至大亂此不可不¶
　監也仁宗深納之明道二年章獻謁太廟欲被天¶
　子黻冕臣下依違不決奎不可且曰太后必欲被¶
　黻冕見祖宗不知作男子拜耶女子拜耶乃止¶
　及章獻崩仁宗見羣臣泣曰太后疾不能言¶
　而猶數引其衣若有所屬何也奎遽曰其在黻冕也¶
　然服之何以見先帝乎仁宗大悟卒以后服歛　苦¶
<pb:KR3k0026_WYG_053-12b>¶
　喘疾數辭位罷為户部侍郎資政殿學士判都督卒¶
　謚簡肅奎持身端重不茍合真宗時數宴大臣至有¶
　霑醉者奎諫曰陛下勤心萬務而簡乎燕幸今天下¶
　誠無事而飲樂無度又大臣數被酒無威儀非所以¶
　為朝廷重真宗善其言及輔仁宗謀議無所避尤善¶
　知人范仲淹龎籍明鎬在下位時奎皆以公輔許之¶
　卒如其言¶
<pb:KR3k0026_WYG_053-13a>¶
薛向字師正京兆長安人也以䕃為太廟齋郎調永夀簿¶
　稍遷監在京㩁貨務知鄜州向言河北糴法之弊以¶
　為偹邊十四州悉仰食度支嵗費五百萬緍得米粟百¶
　六十萬斛其實才直三百萬緍耳而嵗常虛費二百萬¶
　緍入豪商蓄販之家人既用見錢實價革去虛加之弊¶
　矣雖然必有以佐之則其法可行故邊榖貴則糴澶魏¶
　粟以給邊新陳未交則散糴價以救民乏軍食有餘¶
　則坐倉以待不足使見錢行而三利舉則河北之榖不¶
　可勝食矣於是置糴便糧草司以任向又以為提㸃¶
<pb:KR3k0026_WYG_053-13b>¶
　河北刑獄兼糴便事入為開封府判官三司度支判¶
　官陜西轉運副使兼制置解鹽又以向提舉買馬監牧¶
　向吏事精鋭所至以辦治聞　向使陜西八年其課¶
　最為緍千三百四十餘萬市鹽於官為觔三千三百一¶
　十餘萬市馬於邊為匹四萬五千歛糴芻糧為石束¶
　五千二百二十餘萬而奉昭厚二陵給賜予刺兵民¶
　别費錢糧又百萬王安石執政以向為江淮等路發¶
<pb:KR3k0026_WYG_053-14a>¶
　運使領均輸之職運舟兵工交利侵盗貿易甚則託¶
　風水沉舟以滅迹嵗不下減二十萬斛向始募客舟¶
　以官舟運費寡而物良而舊弊悉去兼領慶南福建¶
　坑治市易拜天章閣待制權三司使遷任諫議大夫¶
　王韶開洮河費不貲向悉力營辦遷龍圖閣直學士¶
　以樞密直學士給事中知定州遷工部侍郎入見論¶
　兵於上前遂拜同知樞密院事寵知潁州改隨州卒¶
¶
有子嗣昌仕徽宗時為尚書¶
¶
<pb:KR3k0026_WYG_053-14b>¶
折(千九五)¶
¶
宋朝折徳扆世居雲中父從阮自晉以來仕周至靜難¶
　軍節度使五代史有傳從阮鎮府州以徳扆為牙校¶
　世宗建府州為永安軍以徳扆為節度使　子御勲¶
　字世隆徳扆鎮府州奏為右職徳扆卒以御勲領汾¶
　州團練使權知府州卒　御勲弟御卿知府州　子¶
　唯正歸本朝其弟唯昌繼之卒以其弟唯忠知府州¶
　卒子繼祖嗣領州事卒子當襲而請授其兄之子克¶
<pb:KR3k0026_WYG_053-15a>¶
　柔克柔卒而繼祖兄繼閔之子克行襲知府州克行¶
　沈勇有力善撫士卒在邊三十年戰功最多虜畏其¶
　威名號折家父官至秦州觀察使卒贈武安軍節度¶
　使以其子四方館使廉州刺史可大為榮州團練使¶
　知府州¶
折可適字遵正其先與魏道武俱起雲中號代北著姓¶
　郭達帥鄜延見之曰真将種也薦之試藝廷中為鄜¶
　延路經略司准備差使擢知寧岷環蘭四州再知鎮¶
　戎軍後進武安軍留後知渭州拜淮康軍節度使召¶
<pb:KR3k0026_WYG_053-15b>¶
　為佑神觀使復帥涇原卒　子彦質¶
¶
洩(千九六)¶
¶
左傳鄭大夫洩駕陳大夫洩冶¶
¶
列(千九七)¶
¶
風俗通古帝王列山氏之後鄭有隱者列禦冦著書八¶
　篇號列子¶
¶
頡(千九八)¶
¶
<pb:KR3k0026_WYG_053-16a>¶
姓苑云蒼頡之後¶
¶
節(千九九)¶
¶
周禮掌節上士子孫以官為名¶
¶
齧(千一百)¶
¶
荘子齧缺堯時賢人學於王倪既通許由之師也¶
¶
舌(千百一)¶
¶
左傳越大夫舌庸¶
¶
悦(千百二)¶
¶
後燕録左僕射悦綰鮮卑人清泉侯真亦其族也¶
<pb:KR3k0026_WYG_053-16b>¶
¶
説(千百三)¶
¶
姓苑云傅説之後以王父字為氏¶
¶
汲(千百四)¶
¶
風俗通衛宣公太子伋之後居汲因氏焉¶
史記汲黯字長孺濮陽人也其先有寵於古之衛君至¶
　黯七世世為卿大夫黯以父任景帝時為太子洗馬¶
　以莊見憚　以便宜發河内倉粟以賑貧民遷為滎¶
<pb:KR3k0026_WYG_053-17a>¶
　陽令黯耻為令病歸田里上聞乃拜中大夫以數切¶
　諫不得乆留内遷為東海太守其治責大指而己不¶
　苛小多病卧閨閣内不出嵗東海大治稱之召以為¶
　主爵都尉列於九卿　性倨少禮面折不能容人之¶
　過　古有社稷之臣如黯近之矣　武帝不冠不見¶
　之也　淮南王謀反憚黯曰好直諫守節死義難惑¶
　以非　拜為淮陽太守見上曰臣常有狗馬病力不¶
　能任郡事願為中郎出入禁闥補過拾遺上曰君薄¶
　淮陽耶吾今召君矣顧淮陽吏民不相得吾徒得君¶
<pb:KR3k0026_WYG_053-17b>¶
　之重卧而治之以諸侯相秩居淮陽卒上以黯故官¶
　其弟仁至九卿　子偃至諸侯相¶
北史節義汲固為兖州從事刺史李式坐事被収固為¶
　藏其子憲長育之後刺史高祜嘉其節義以為主簿¶
¶
習(千百五)¶
¶
風俗通云習國名漢有習響為陳相¶
晉習鑿齒字彦威襄陽人宗族盛富世為鄉豪少有才¶
<pb:KR3k0026_WYG_053-18a>¶
　氣以文筆著稱　桑門釋道安與之相見曰彌天釋¶
　道安鑿齒曰四海習鑿齒時人以為佳對為滎陽太¶
　守　著漢晉春秋　子辟彊才學有父風位至驃騎¶
　從事中郎¶
¶
隰(千百六)¶
¶
左傳齊大夫隰朋　史記齊有隰靈田成子時人¶
¶
蓋(千百七)¶
¶
　姓纂漢有蓋公¶
前漢蓋寛饒字次公魏郡人明經為郡文學以孝廉為¶
<pb:KR3k0026_WYG_053-18b>¶
　郎舉方正對䇿高第遷諫大夫擢司𨽻校尉刺舉無¶
　所回避　許伯酌寛饒寛饒曰無多酌我我乃酒狂¶
　魏其侯笑曰次公醒而狂何必酒也¶
後漢蓋延字巨卿漁陽人長八尺彎弓三百斤　光武¶
　以為虎牙将軍¶
蓋勲字元固舉孝亷領漢陽太守時人饑相漁食勲調¶
　榖廪之先出家糧以率衆存活者千餘人¶
<pb:KR3k0026_WYG_053-19a>¶
唐蓋文逹冀州人明春秋三家刺史竇抗集諸生講論¶
　孔頴逹劉軌思並以耆儒開門受業是日悉至而文¶
　逹依經辨舉皆諸儒所未叩一坐厭歎抗竒之問安¶
　所從學劉焯曰若人岐嶷出自天然以多問寡則焯¶
　為之師抗曰氷生於水而寒於水其謂是耶　宗人¶
　文懿亦以儒學稱當時號二蓋為國子助教既¶
　升席譬暁㣲宻逺近宗仰¶
¶
沓(千百八)¶
¶
　官氏志沓盧氏改為沓氏¶
<pb:KR3k0026_WYG_053-19b>¶
北史節義沓龍超¶
¶
合(千百九)¶
¶
左傳宋大夫合左師之後向戍也¶
¶
郃(千百一十)¶
¶
官氏志大莫千氏改為郃氏¶
¶
葉(千百十一)¶
¶
　風俗通楚沈尹戍生諸梁字子高食采於葉因氏焉¶
<pb:KR3k0026_WYG_053-20a>¶
　吴志有都尉葉雄¶
新序子張見魯哀公七日而哀公不禮託僕夫而去曰¶
　臣聞君好士故不逺千里之外服省露冒塵垢百舍¶
　重趼不敢休息以見君七日而君不禮名之好士也¶
　有似葉公子高之好龍也葉公子高好龍鈎以冩龍¶
　鑿以冩龍屋室雕文以冩龍於是龍聞而下之窺頭¶
　於牖拖尾於堂葉公見之棄而還走失其魂魄五色¶
　無主是葉公非好龍也好夫似龍而非龍者也君非¶
　好士好夫似士而非士者也¶
<pb:KR3k0026_WYG_053-20b>¶
宋朝葉夢得字少藴蘇州人登科為丹陽尉蔡京雅知¶
　之既拜相亟召用旬嵗間歴清要遂入翰林為學士¶
　時年方壯文筆清麗一時欽重守藩奉祠僅三十年¶
　建炎初召為戸侍再入翰苑遂參大政出帥建康移¶
　福唐以節度使致仕居霅溪卞山之下開山為徑玲¶
　瓏秀發自號石林居士詩酒以娱其老諸福全備當¶
　世罕有及之者長編載少藴安危利害邪正休戚之¶
<pb:KR3k0026_WYG_053-21a>¶
　論與朋黨之對及潁昌救荒之政皆足嘉尚¶
葉顒字子昂仙逰人第進士調南海簿屬攝尉事有¶
　欲以所獲鹽授公公曰仕途發軔如造屋建柱石柱¶
　石不正屋隨以傾吾方入仕豈宜自欺聞者歎服任¶
　滿調建州録事部使者賀公允中多以事屬公公參¶
　酌情法號為得平後知上虞縣賀公薦召除将作監¶
　簿公徃謝曰自建水以糾曹趨役别去二十年咫書¶
　之敬不一通記府豈謂乃賜薦駁賀公笑曰唯二十¶
　年不通書今日所以相薦孝宗初為給事中除吏¶
<pb:KR3k0026_WYG_053-21b>¶
　書尋除參知政事兼同知樞密繼提舉洞霄宫召對¶
　上問勞加禮且曰卿之清徳自是愈光矣拜左僕射¶
　同平章事薨贈特進林光朝以詩哭之傳家唯舊徳¶
　無地著樓臺人以為實録云　元璘元澣元汴元澤¶
　棠圭皆丞相諸孫也¶
¶
聶(千百十二)¶
¶
　姓纂衛大夫食采於聶因氏焉史記刺客聶政軹人¶
<pb:KR3k0026_WYG_053-22a>¶
　漢有潁川太守聶良䕶羌尉尉聶尚又有聶壹吴志¶
　有将軍聶支石趙録有中書令聶熊¶
宋朝忠義聶昌撫州臨川人也¶
¶
法(千百十三)¶
¶
　姓纂本媯姓田氏之𦙍齊襄王名法章支孫以名為¶
　氏¶
後漢法雄字文彊齊襄王法章之後秦滅齊子孫不敢¶
　稱田姓故以法為氏　為青州刺史行部録囚徒察¶
　顔色多得情偽長吏不奉法者皆解印綬去遷南郡¶
<pb:KR3k0026_WYG_053-22b>¶
　太守¶
逸民法真字高卿博通内外圖典為關西大儒　太守¶
　欲屈以功曹真曰明府若欲吏之真将在北山之北¶
　南山之南矣　號𤣥徳先生¶
蜀志法正字孝真為蜀郡太守&KR0045;武将軍外統都畿内¶
　為謀主後為尚書令¶
¶
涉(千百十四)¶
¶
<pb:KR3k0026_WYG_053-23a>¶
左傳晉大夫涉他神仙傳有涉玉¶
¶
㨗(千百十五)¶
¶
漢書藝文志有㨗子二篇云齊人風俗通云邾公子㨗¶
　菑之後以王父字為氏¶
¶
接(千百十六)¶
¶
三輔決録有接子著書十篇¶
¶
輒(千百十七)¶
¶
(闕)¶
<pb:KR3k0026_WYG_053-23b>¶
夾(千百十八)¶
¶
藝文志有夾氏春秋¶
¶
俠(千百十九)¶
¶
韓俠累之後急就章有俠却敵¶
¶
鄴(千百二十)¶
¶
風俗通漢有梁令鄴風¶
¶
甲(千百二十一)¶
¶
風俗通太甲之後一云鄭大夫石甲父之後以王父字¶
<pb:KR3k0026_WYG_053-24a>¶
　為氏¶
　名賢氏族言行類稿卷五十三¶
<pb:KR3k0026_WYG_053-24b>¶
